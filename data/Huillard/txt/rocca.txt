N° 73.

Magistro G. de Tocco Nicolaus de Rocca. — Quia virum
virtute conspicuum alloquor, verba vellem dirigere con‐
dita si possem scientiae condimento, ut quod simplex
scribentis affectio non valeret, demulcentibus saltem lit‐
tera comitata suffragiis suavius informaret. Quod mihi
licet imperitia deneget, posse prohibeat et subrepat obli‐
vio, index tamen voluntatis devotio cognoscatur. Cum
igitur, sicut scire vos autumo, cuncta quae constant, pater
et domine, data sint homini, facta pro homine, subjecta
homini, sibi concessa (est desuper cunctis potentia domi‐
nandi, sed cum diversorum sit diversa sentire, diversis
datur hominibus diversa fruendi rebus opinio . alteri qui
quantumlibet divitiis affluat et honore grandescat, lar‐
gitatis virtute succinctus, liberalitatis dexteram aperit,
devotorum amicorumque precibus flexibilis, non elatus;
alteri qui quanto magis habundet in opibus, parcitatis
marcore perstrictus et cupiditatis caecae vitio circum‐
plexus, nedum pulsantibus foris in atrio rebus opima
caducibus (sic) ejus dextera reseretur, verumtamen ne
hinc inde congestae pecuniae congeries minuatur, in
gazophilantium immo in possidentium infamiam, quin‐
imo possessionis subjectae censui congregatae, torpore
largitatis utendo gelidus et tepidus consummator absti‐
net ab utendis, rebus se, non sibi res penitus subjun‐
gendo; alteri qui quantumlibet paupertatis mole grave‐
tur et quantumvis inopiae pondere comprimatur, beatae
paupertatis fomentis innixus, non suspirans ad grandia,
sed circumvecta laetitiae paupertate contentus se divitem
reputat, et quod parum superest sibi satis est. Cum rerum
igitur fortuna mutabilis quae cui vult hilarem se osten‐
dit, quem vult in nubilo amplexatur, cujus in rota volu‐
bili quisque convolvitur, vobis per Dei gratiam feliciter
direxerit, gressus vestros felicibus auspiciis sublimando,
gaudeo satis et votivus affecto ut illius gratia a quo vobis
collati honoris fastigia conferuntur, dierum longitudo
per consequens feliciter evolvatur.
unde lenta procurrisse credebat epistola inde proventa
claudicans nomen induit responsalis. Quae devocionis
exenia sub gratiarum amictu reportans, ut sit formae
relatrix in reditu quam inter nos ad mutuae collationis
applausus edere placet, in posterum specialis mittitur
procuratrix.
Quod informis epistola nomen non signavit opificis,
quod quaerendum expressius non notavit amicum, causa
fuit ne in scriptione domini pomposa procederet et quae‐
situm socium intitulationis ope cognosceret quem experti
ducis indicio facilius poterat invenire. Quae si peregrina,
si devia sine paranymphi suffragio tua penetralia quae‐
sivisset, ad edendum magistri vocabulum nullatenus de‐
buisset urgeri. Quae cum se nuntiam jus dicentis asse‐
reret, nisi multa receptoris intervenisset ignavia, satis
assumi poterat quod is ex judicibus tecum ludere coepe‐
rat qui jocis similibus confligere consuevit. Verumtamen
quocumque modo vel latoris notitia vel stylo dictaminis
cognoveris dictatorem, tua fecunda responsio sine sus‐
fragatoris auxilio tui praestantis ingenii detegit uberta‐
tem. Propter quod non videor, ut dixisti, in te lac de
lapide stolido mungere, sed de philosophiae plenis ube‐
ribus lactea pocula prudenter haurire. Scio enim quod
qui cotidie tanta exhibes, qui talia indesinenter effundis,
nisi scientiae opibus affluenter afflueres, jam tua libera‐
litas defecisset. Eya ergo, frater, scribas assidue nec te
taedeat de thesauro isto tales margaritas educere, cum
aperte conjicias quod tua opulentia opulentior redditur
largitate. Denique oratio tua laudes suas quasi proventa
non perdidit, immo eo laudabilior est effecta quo politis
diuturnitate sermonibus eleganter et provide improvisa
respondit.

N° 76, 77, 78, 79, 80, 81, 82 Er 83.

Mittitur acephala cedula Nicolao de Rocca per Petrum de Vinea.
Credo quod labores asperos homo facilius tolerat quos
mollire potest colloquiis amicorum. Propter quod ego
judiciariae potestatis onus tam imbecillitate corporis
quam officii necessitate difficile sociorum confabulatio‐
nibus lenire desiderans, te, carissime, deprecor cum quo
familiarior mihi potest esse collatio, ut litterarum tua‐
rum solatiis poenas meas frequenter allevies, sciturus
quod tibi etiam verborum lenimenta proficiunt qui labo‐
rum similia pateris detrimenta.
Respondet Nicolaus de Rocca magistro Petro de Vinea.
Primis nudatus interulis occurrit oratorius scribentis
affectibus hiis diebus sub dubietate libellus, qui nec
personam expressim mittentis intitulans nec receptoris
essentiam subfigurans judiciarii ritus ornamenta redo‐
luit, dum labores judiciarios suasione molliri dictaminis
exquisivit. Errasse si quidem videbatur ille succinctus
interpres in invium, dum ad me dyametrum dirigens
lactis indicia de petrae soliditate* mungebat. Sed baju‐
lantis nota conditio ad ipsius receptionem paulisper ma‐
num recipientis provocavit erroneam, et conceptae du‐
bietatis articulum qualis qualis fidei specie coloravit. Sane,
si verum fatear nec sit mihi missor incognitus, unde do‐
minus invitari debuerat inde famulus redditur invitatus,
Respondet Nicolaus magistro Petro de Vinea.
In sororis praemissae suffragium praegnans coloribus
excusatrix venit epistola quam misistis. Quae tanquam
efficientis causae munita praesidiis ad obtinendam de
lite victoriam, multas secum et varias evidentis rationis
allegationes adduxit. In cujus conflictu sic vinci totaliter
reputans, ad vindictam inermis suppliciter dictantis pos‐
tulat uterus ut quocienscumque de calamo tenui nudam
ad vos et rudem pariet paranympham, linguae vestrae
suavitas quae necessarios habet in talibus exornationis
amictus, nudum operiat, incoctum quaeso reducat ad
fabricam, scabrositates elimet et emendationis stilo po‐
liat impolitum. Est enim quae vires mihi modicas mi‐
norat ingenii, laboris assidui taedium, causa praecipua
quae temerariae validitate potentiae nedum ornari quod
dicitur impedit, sed dictionem etiam simplicem interdi‐
cit, dum operantis humeris continua fatigatione fragili‐
bus tam aspero jugo suppositis, vix respirationis hora
conceditur, vix cogitationi tempus ydoneum nisi quod a
furtivo praedone subripitur, operario relaxatur. Sed
tanquam ignis delatus in gremio, quicquid interius for‐
sitan repentine colligitur, manualis curae perplexitas
ebibit, quicquid temptatio passim pensantis eruptuat,
de quaternionis cura sollicitudo continua, quem mihi re‐
rum eventus poenalitatis sociavit interpretem, ambitiosa
consumit.
Quoscumque triumphos de duello dictaminis strenuus
praestoleris athleta, ego tamen etsi fortuna consentiat,
nullam quaero de amicabili dimicatione victoriam, ex
qua certando solummodo reddatur pugil lingua fecun‐
dior, ex qua pugnationis audacia vincendo succumberet,
quia dum deficeret hostis obstaculum, virtus exercitio
valida otioso tripudio perderetur. Sequitur ergo ut ad‐
versario tuo non cedendo, sed confligendo complaceas,
qui tunc succubuisse se crederet cum obicem non habe‐
ret. Quod autem ludendo rogitas ut tuae orationis verba
discutiens incompta comam et condiam incondita, face‐
rem utique quod hortaris nisi quod vereor ne dum cultus
adderetur incultior et pro insipido insipidior poneretur,
corrigenda correctio ludibriosa ludibriis haberetur. Tua
igitur lima tibi soli sufficiat, quae nedum tui operis novit
expurgare rubiginem, sed aliorum sordes et sordida di‐
dicit elimare. Praeterea laboris incommoda rescribens
conquereris quibus sic dicis ligatas manus ad calamum
ut etiam momento non audeas ad dictamen animos re‐
laxare. Amice, confiteor quod libertas ingenii dum ser‐
vili servitio premitur, nec pensat loqui nec potest vera
discernere, et si quando forsitan se familiari furto sub‐
ripiens ad scribendum, aliqua reperit de incumbentis
oneris expeditione sollicita, tolerabilius eligit inculta de‐
promere quam necessarii cessatione servitii se quaes‐
tionibus immiscere. Verumtamen, frater, in te ista non
video; immo si te tanti operis opinor opificem, congruen‐
lius convenit opinari ut vel divinum geras ingenium vel
nullis perplexitatibus praepediatur humanum. Etenim
dum tantae elegantiae dictamen inspicitur, dictatoris
profunda profunditas aut crederetur superum fulta suf‐
fragiis aut nullis occupationibus impedita. Igitur cum
replicationibus istis tua sufficienter elidatur exceptio, si
non allegatur ydonior, ab incepto conflictu non poteris
excusari.
Etsi victoriae titulos, prout replicantis industria cauta
subintulit, in responsalis pavidae serie quam paupere
veste contexerat, excipientis stupor inseruit, nunquam
tamen victoriosis extolli suffragiis in altercationis coeptae
conflictibus animus rescribere superbus appetiit, nec per
cessionis ingratae remedium remissus confligere despe‐
ravit; sed tanto robustius insistere credidi quanto sapi‐
dius mihi cedit ad gratiam ejus gratis invenisse collo‐
quium, cujus vernantis lingnae suasio tam nobiles
suadelas eruptuat, cujus intuitus ad tam familiaris colla‐
tionis retransitiva commercia precis multiplicis debuit
pretio invitari. Illud verumfamen vindictae fastigium
quod traxit ad consequentiam legentis auctoritas, si dic‐
tantis conscientia litteram sociasset, ad coeptum tantum‐
modo salutationis defalcatae litigium si lectoris placuisset
aspectibus, potuit retorqueri. Nec peccavit sane, si verum
fateor, supplicis oratoris intentio, dum ad orationis in‐
formis reformanda mysteria limae vestrae quaesivit auxi‐
lium et vestrae conformitatis perfectio petebatur. Solet
enim raro vel nunquam rigor opificis dampnare quod
edidit. Solet et rarius per se viciosae dictionis enormitas
accusare patronum; sed cum sagacius cujuslibet nota
discriminis alienae mordacitatis impulsibus arguatur,
elegi decentius omne quod scribitur vestrae correctionis
stimulo relinquendum, quod superstitiosa praesertim per‐
plexitas implicat, quod cura continua laborantis infestat.
Super eo denique quo proponentis elidebatur exceptio
prioris adhuc clypei munita repagulo, sic vestrae repli‐
cationis argumenta refellit quod licet verborum acies
quae per subreptionem frequenter tenuis archa diffibu‐
lat, quae minus bene Cyclopis fabrica decoquit, aliquid
vobis ut dicitis saporis adducat, facit hoc utique, si me
non fallat opinio, discretionis vestrae benignitas quae
cantica sibi displicere non patitur, dum nexu dilectionis
amplectitur citharoedum. Propter quod ista sufficiat tri‐
plicata defensio, donec successivis insultibus impugnetur.
Etsi non sit de more pugnantium indefessos humeros
congressionis appetere, ego tamen in hac palaestra dicta‐
minis optavi semper hostis audaciam et colluctationis in‐
stantiam inflexibilem requisivi, quum ut opinor, quo‐
cumque fugientis terga persequitur aut non rebellantem
percutit inimicum, turpia bella congreditur et ignomi‐
niosa victoria gloriatur*. Propter quod gratulor utique
quod dimicatio contrarii militis quae videbatur imbecil‐
litate nescio utrum simulata lentescere, collectis animis
fortes et agiles vires exercitat; etiam bellator sic coepit
bellicosus irrumpere ut qualiter pridie credidi debilitate
succumbere, hodie videam sublimitate potentiae trium‐
phare. Restat igitur (ut in expertum militem insilire me‐
tuat tyronis improbitas, cum quo confligere strenuum,
cum quo contendere virtuosum. A quo si prosterni forte
contingeret, nulla casus infamia, dum gigantis immen‐
sitas vinceret hominem et formicam tenuem moles op‐
primeret elephantis. Illud verumtamen quod frequens
oppugnationis oratio flagitat, ut mea cote enses et gladios
acuam a quibus vulnera sentio, de quibus exitium refor‐
mido, bellica jura rejiciunt quae nimis grave disjudicant
ut aliquis ad suae victoriae gloriam de inimico suffragia
debeat postulare, et dum fidem inter hostes esse non im‐
perant, fraudem et facinus inter eos non prohibent inve‐
niri. Igitur cesset in posterum perniciosa petitio, ne si for‐
tassis pugil dolo pugilis sentiret incommodum, dum non
posset de imminenti perfidia conqueri, fidem suam super‐
vacuo causaretur. Denique, frater, ut ex litterarum fine
conjicias quod ad te principia diriguntur, omni adulatione
seposita, noveris quod mihi tuae facundiae dulciloquia
placuerunt, cum qua conferre placet, cum qua disceptare
delectat; sciturus quia, si grave non tuleris quod lyram
tuam scribentis penna sollicitet, nulla negotii poterit in‐
tervenire perplexitas quae me a pulsatione tam utili et
responsione tam congrua valeat avocare.
Respondet Nicolaus de Rocca eidem Petro de Vinea.
Per strenui bellatoris industriam verborum gracilis
reciprocata commixtio legentis affectibus quem hostem
intitulat, in sui esse satius placere non potuit. Sed in hoc
tantisper caute me pepugit, in hoc sub recti seu potius ri‐
diculi specie materiam desperationis adduxit quod acum
inter ferramenta commiscuit et me quasi pulicem ad
animalia grandia comparavit, novas mihi potentiae plu‐
mas attribuens et recentis notas noviter sublimitatis im‐
pingens, qui teste styli suffragio nec conceptum in dimi‐
catione mutavi propositum, nec variam *, Deus videat, ex
accidentis cujuslibet involucro voluntatem. Ex hoc si‐
quidem cauta conjicitur dimicantis auctoritas ut dum
praeter bellicae legis auspicia, hostis insignia tot praeco‐
niis extulit, dum oppugnationis obstaculum tot laudibus
hypocritis trutinavit, eo magis promptuarium laudati
tepesceret quo confidentius interioris hominis pensato
judicio magis aperte diffideret, dum nichil sibi de con‐
tingentibus invenit nec appenditiarum aliquam sibi prae‐
dicat veritatem. Dixistis praeterea non esse quaerendum
ab hoste suffragium. Domine, fateor quod habet manua‐
lis conflictus regula proprium ut hostilem instantiam
hasta bellicantis exaggeret et fraude doloque quo prae‐
valet circumveniat inimicum. Sed linguae loquacitas uti‐
lis in aenigmate jurgii quod orationis blandae suasio
reddit audacius, tanquam ferrum quod ferri polituris
acuitur, quanto praedignius purgari se cogitat, tanto
pignoris emolumenta fecundioris acquirit. Ne igitur ob‐
vius reddar et displicens unde placere credidi, forsan
insipidus, illa repetita petitio sub silentii clave recludi‐
tur, oblatae pennae vestrae mysterio tanto recipiendo
solennius quanto quae sine cithara luderet, discordiam
lyrae modificans gratiorem efficiet melodiam.

N° 84 ET 85.

Gavisus sum satis in lectione litterarum vestrarum,
dum non nisi amicabile verbum placidis affectibus ofse‐
rebat. Nescio tamen si in corde et corde (sic) loquti fue‐
ritis, cum consanguinei vestri quorum spes dependet a
vobis, aliud faciant quam scripsistis. Et sic dum verbis
vestris eorum sunt facta difformia vel expresse contra‐
ria, quid causam hujus varietatis adduxerit infra pectus
vestrum debita revolutione pensate. Ego tamen qui ami‐
cus amicis ef vobis praecipue necessaria lege dilectionis
astringor, quid super hoc fieri possit et debeat provisioni
vestrae committo. Nec tamen credatis propterea sic ab‐
breviatum fore me viribus ut facultas mihi tales propul‐
sandi molestias denegetur. Super negotio autem fratris
mei dirigi litteras quas vestra dilectio persuasit, praesen‐
tium negotiorum et temporis qualitas diligenter consi‐
derata non patitur. Propter quod, amice carissime, vos
qui super hoc studium procurationis apponitis, omnem
sollicitudinem principiis adhibete ut juxta verbum ves‐
trum in quo jam rete laxavi, desiderata negotii consum‐
matio videatur.
Si arbitrantis non fallatur opinio et opinantis arbi‐
trium non fraudetur, inter omnia quae divina potentia
doctrinae vestrae gratificari posset, nil profecto vobis
jocundius extimo quam si vestrae fecunditatis gre‐
mium novaé prolis foetum multiplicet ad hoc ut scien‐
tiae poculis satiando famelicos, qui velut filii a vestris
dependent uberibus, intendatis palmites vestrae gene-
rosae propaginis in scolares. Haec sunt namque docen‐
tis ad discipulum certissima pignora, dum plantat in
alium quod in se novit esse plantatum. Nam licet
vitae spiraculum pereat, non tamen deperit in doctrina;
licet ut homo desinat, non tamen desinit ut magister.
Interest ergo vestra cujus uterus semper genuit indefes‐
sus et parere novos filios non desistit, nostra fovere
plantamina et plantas si quae succreverint irrigare. Inter
quos tanquam minimus, qui vester sum totus, cum in
florum et frondium productione prodierim, ut fructus
pariam tanto fortius moveri debet sinus vestrae pruden‐
tiae quanto felicius exaltantur famae vestrae praeconia
si novum constituitis plantatorem. Cum igitur in pro‐
prii natalis partibus, instinctu quorumdam scolarium,
in arte dictaminis proposuerim aliquid implicitum ex‐
plicare et aestivi temporis dies qui mihi ad requiem post
quotidianos labores hyemis conceduntur, ad communem
utilitatem studentium consummare, per vestrae peto dis‐
cretionis gratiam a coetu doctorum omnium mihi licen‐
tiam impetrari ut, licet particularia studia sint penitus

N° 86.

... Cognato Nicolaus de Rocca clericus.
Scripsi tibi aliquando et consequenter oretenus repli‐
cavi ut illi puellae de Rocca G. nomine conferres ad vic‐
tum aliquid, ne ego saltem apud Dominum ex patrato
commercio demererer. Sed tu verbum meum taliter
observasti ut nec eam etiam respexeris, potum aquae
sibi in auxilium exhibendo. Nunc autem licet ut audio

peperit puerum, tu tamen circa eam et natum ejus par‐
citatem solitam non omittis. Profecto deberet te con‐
scientiae tuae pudor arguere super hiis quae ex tanta
avaritia commisisti, cum debuisses de bonis propriis
illi amore mei aliquid erogare, etiam si de bonis meis
aliquid non haberes. Videas ergo qualiter circa id ho‐
nori meo hucusque detuleris, cum debuisses puerum
ipsum extra villam Sancti . . .. .. . ad tegendam meam
infamiam mittere nutriendum, ut notam criminis evi‐
tarem. Volo igitur ut si de honore meo est aliqua tibi
cura, eidem G. pro se et filio necessaria de bonis meis
faciens ministrari, puerum ipsum sicut tibi videbitur ex‐
tra dictum locum in aliquo remoto loco caute facias enu‐
triri, ita quod saltem affectum ad me dirigere videaris.


N° 87, 88, 89 90, 91 Er 92.


Multiplici vobis, domine, ratione congaudeo quod in
paradiso deliciarum et loco pascuae fortunae vos celebris
felicitas collocavit. Gaudeo quippe vos Ligurum accidentia
subito non timere tonitrua. Gaudeo viarum discrimi‐
nosis eventibus et hospitiorum non minus dubiis cessisse
periculis. Gaudeo vos illam virtutem, securitatis alump‐
nam, levius verbo quam facto portabilem, rerum sophis‐
ticam, melius ori quam corpori consonam, qua jam nos
omnes ditatos inspicimus, corporalem inopiam non sen‐
tire. Gaudeo sospites adesse vos corpore ut sistat saltem
personae secundae suffragium cui passiones absentium
familiari quodammodo conquestione monstrentur. Gau‐
deo vos abesse loco, non animo, manifesta ratione prae‐
sumens quod exaudibilis utinam in ore vestro* frequen‐
tetur oratio, solis nostri circuitum metientis jam bina
temporum seu fastidita potius revolutione a Liguria ad
hemispherium fertilis et redolentis Apuliae crebris in‐
tercessionibus vocativa. Haec igitur anxius potius recitare
quam scribere, eatenus me vobis offero, domine, quate‐
nus ad nutum recipere me placeat et habere. Cujus si
quidem conditiones et statum qualibet scriptura lucidius
vobis lator praesentium referet viva voce. Unum verum‐
tamen scriptura non praeterit quod si locus sit conjec‐
turis in talibus, jam pedem in streugam ereximus, ad
lares patrios nisi fortunae protervitas consueta, quod
absit, impedimenta trajiciat, celeriter redituri.
Moram meam quam plus debito famulorum hucusque
defectus ingesserat, utinam ego paratus exciperem subito
fortunac fallacia quae in eodem neminem patitur esse
situ. Quamvis post domini nostri casum me in plerisque
tantisper ex hujus temporis tempestate pupugerit, nuper
tamen graviora mihi praeter personae periculum jacula
jactare non potuit. Dum enim, carissime domine, frater
meus . . ... qui nichil mihi de bonis suis elapso jam
longo tempore nolens vel impotens destinarat, nunc ma‐
jorem partem suorum quaestuum per mare transmitteret,
quaesita longi temporis brevis hora consumpsit. Veniens
namque nuntius ejus in quadam frieride Gaietana quae
Gaietanos quamplures et dominum etiam de . . . .. fere‐
bat, apud Plumbinum ubi tanquam in terra fidelium in‐
venire juvamina confidebat, pecunia et rebus suis aliis
usque ad ultimum quadrantem per . . . . . Pisanos extitit
spoliatus. Ex quo licet passi sunt plures Gaietani dispen‐
dium et sic posset esse miseris solatium socios habere
poenarum, ego tamen dampnum meum solus in camera
defleo et fortunae turbinem quae me sic crudeliter per‐
culit, non sine cordis laceratione deploro. Nec doleo
dampnum simpliciter, carissime domine, cum si condi‐
tionem meam infra meipsum commetior, ad victum mihi
panis et aqua sufficeret, sed considero quod deficiente
nunc mihi tempore prospero quod me non multum divi‐
tem dereliquit, auxilium istud in quo aliquantulum coepe‐
ram confidisse defecit. Considero etiam quod frater meus
qui tenaces semper habuit manus ad munera, vel tepebit
penitus in mittendo de cetero, vel religionis alicujus
assumet habitum ex casus hujusmodi crudelitate turba‐
tus. Ego vero Gaietam propterea bis accessi ut per Gaie‐
tanos qui tanquam dampni participes indempnitatis mihi
remedium licet frustra promittunt, super hiis possem
consilium invenire. Et idcirco, carissime domine, per‐
sonam vestram quae mihi est non solum in prosperitate
solatium, sed in adversis etiam delectamen, visurus venire
non potui. Scribo vobis tamen haec omnia tanquam illi
cui volo, debeo et teneor omnia negotia propalare. Vos
itaque, domine, prosperum vestrum statum et si redire
ad partes istas in proximo vel in Arpino morari diutius
proponatis, mihi vestro dignemini nunciare si placet.
Quod post discessum vestrum labore confractos, frigo‐
ris algore torpentes, nivis gelidae candore conspersos et
jejunii pressura famelicos sub votiva tecta Venusii pla‐
cidus vos hospes induxit et sufficienter ut scribitis arti‐
culis singulis per opposita satisfecit, satis laetanter id
audio et residentis moram propterea magis laudo. Sane
si amici fuisset et socii consilio creditum, potuisset for‐
sitan actionum gravis illa congeries, quantumvis hospitii
reconciliata successu, vel praecaveri totaliter vel in me‐
lius circumscribi, ut expectatus tantisper eventus quem
quarumdam dierum subsequentia peperisset, viam veri‐
tatis instrueret et auram efficeret itinerantibus gratio‐
rem. Sed istud placuit inchoare viagium, temptare nives
et frigoris frangere caumata, sed potius eis frangi. Cur
non etiam placuit ista praecidere et in alio quidem ves‐
tro, quod erat quasi viatoribus obvium, hospitio decli‐
dudum mandatum dominicum misissetis ut ad comi‐
tem .. ... me transferens cum eo usque ad felicem redi‐
tum vestrum de Sicilia remanerem, quia tamen processu
vestro sicut Deo placuerit revocato et eodem comite ad
domini praesentiam accersito *, videtur jam ipsius man‐
dati causa cessasse, quid mihi sit agenduin in antea mihi
quaeso per litteras injungatis.
Saepe vobis intentionem meam per litteras indicandam
colorum appositione depingerem et accurata qua possem
operis interjectione sulcarem, ut forsan accederet mit‐
tentis devotio comparata favoris dignitate placentior, et
quas recipientis in pectore benivolentiae remansisse non
ambigo scintillulas, attentior excitaret. Sed quo magis
confido vel diligo, eo potius dubitans pertimesco ne sen‐
sus vester distractus ad varia, dum majorum rerum turba
comprimitur et occupationum ardua congressione calca‐
tur, curas negligat carentes instantia et litteras quae
necessitatem non indicant, oculis praetereat semiclausis.
Nec mirum fateor, cum inter horas singulas quas reve‐
renda vobis domini praesentia subripit et dilationis im‐
patiens jussionum exequutio festina subducit, quas tole‐
rabilis amicorum importunitas adimit et clamantis in
atrio populi petitio tumultuosa conquassat, quas etiam
inspiciendo vicissim et utinam pro meritis compensando
notariorum vestrorum opera, frequenter expenditis et
nare ut saltem vobis fugator Boreae fieret Teramum (?)
Ibi enim receptaculum competens defendens ab ymbri‐
bus, ibi grata requies post laborem, lignorum copia
contra frigus, refectionis mensa dapifera contra famem,
Bacchi diversa genera genitiva laeliciae et quaevis opta‐
tiva ventricolis gratanter vobis obsequi potuissent. Sed
forsitan hoc evenit ut contrariorum disciplina sit eadem,
succedentibus prosperis in quibus vos illa forsitan me‐
minisse juvabit; judicetis verius de adversis et discatis
in posterum amicorum consiliis dare fidem. Ego quidem
reditum vestrum proximum ut et felicem Fogiae votivus
expecto, vos hylariter recepturus ibidem et in cellam
vinariam inducturus, ubi a dextris et a sinistris vina tri‐
pudiant, quae bibentibus decies repetita placebunt; et si
quicquam de materia frigoris montani tuleritis, contra
brumae cujuslibet et nivis obstaculum probabiliter trium‐
phabunt.
Ut loquar ad litteram, satis me pavit littera quam mi‐
sistis. Ex cujus sapore dulcifluo fructus exuberans men‐
tem erexit, spem fovit, fiduciam roboravit. Scitis enim
quod quamvis domestica statio grata sit animo, si tem‐
poris tamen qualitas et conquassationis humanae con‐
flictus qui non nisi superûm favore contunditur, attente
pensantur, nunquam me sic segnities familiaris involve‐
ret, nunquam uxorius demulceret amplexus aut statuti
itineris otia delectarent ut continue delectarer in monti‐
bus, nisi de persona vestra confiderem et in prosperitatis
vestrae successibus respirarem. In hoc etiam confidentiae
nutrimento non sic eligo quiete dissolvi ut domini nostri
a quo salus omnium et vita dependent, servitia rejecisse
conspiciar et a servitiis aestimer ut mancus abjectus.
Propter quod vobis confidenter insinuo quod licet mihi
in ipsorum expeditionibus exercetis, sic spiritus vester
ut credo praesentium perplexitate contunditur quod nisi
humeros haberetis suetos ad sarcinam, ad signationem
absentium minus sufficiens redderetur. Nam si forsitan,
ut verbis alludam, de tot negotiis aliquid otii prudenter
excerpitis, illud in re militari de cetero quae parum
habet commune cum litteris, vos expedit curiose consu‐
mere et de armorum judicio, cum tyronis in vobis jam
nomen effluxerit, non solum verbo sed facto tractare.
Confisus tamen absens ego quantumlibet dum maxime
de amicitiae circumferentiis agitis, coram vobis semper
ymaginarie reddere me praesentem, ad vos latorem prae-
sentium fiduciose transmitto, ut quid mihi sit agendum
in antea mihi quaeso consiliariter rescribatis.
Votum vestrum sub pulcra verborum seu placida colo‐
ratione transmissum exauditionis ad gratiam libenter
admisimus, velut qui cordis vobis et nominis idemptitate
conformes in nobis ipsis retinere confidimus quod alter
in alterum mutua receptatione transfundit, nec excitari
quaesivimus adjectione calcarium, ubi de vestra non mi‐
nus quam propria melioratione solliciti tanquam votivi
nobiscum habere contiguum quem animo diligebamus
absentem, priusquam nobis in lucem vestra petitio pro‐
diisset, effectum sibi dedimus quem quaerebat. Nondum
enim pagina quam misistis legationis suae metas attige‐
rat, cum adventu vestro ad curiam Caesaris per nostram
instantiam procurato, vocationis ad vos litterae quas
jam recepisse vos credimus emanarant, ut inter quos
binarius numerus imperfectus quodammodo videbatur,
per aggregationem tertii quem ardenter appetimus, ex‐
tremitates imperfecti cujuslibet trinitas collecta suaviter
restauraret. Sed dubitamus et merito ne per celerem
expeditionem negotii res desiderata viluerit, dum quem
anxium desiderio pendente cognovimus, nunc segnem et
tepidum consummato sentimus. Solet enim inter infan‐
tes vel amatores aliquando qui ipsa qualitate negotii juve‐
nescunt, vota fortius fervere si pendeant et tanto cupidis
animis viliora se reddere quanto maturiora concurrunt.
Vos autem, carissime frater et socie, quem desideria con‐
cepta trans (?) juvenem metiri debere seu posse confi‐
dimus, cum vobis ad januam res petita pervenit, ipsam
libenter excipite, dampnate desidiam, moras abrumpite,
et cum paratis semper differre nocuit, spes pulcra vos
foveat quod tam debile, tam leve principium fortuna ce‐
lebrior subsequetur.

N° 93.


Honoris coronantis et gloriae sub diversis titulis nomen
habentibus, universis in sortem domini evocatis, N. de
Rocka nichil ad praesens petere quam quod petitur exau‐
diri. Populus gentium variis circumplexus eventibus de
salutis regula turbata conqueritur et turbati signi dis‐
cordiam condolet in signato, dum salutifera virtus in
Salvo* retrograda, rescripto non obtento laetitiae, legit‐
timo mentita colono, per peregrinos exulat incolas, et
sic ejus manus jam tepida, nominis mentiente vocabulo,
contrarietatem adjicit in subjecto. Etenim pro oratione
singultuosa deprimitur in magistro Salvo pacis essentia;
humanorum distemperante temperie et accidentium su‐
perveniente rubigine, substantialis formae qualitas alte‐
ratur. Deus nunquam voluit nec velle debuit hujus salutis
praesumptivae diem discessus praedicere populo, ut ad
minus contra valitudinis succedentis audaciam quae in
tam commune surgit exitium, sufficientis opinionis ob‐
staculo et defensionis praesidio muniretur. Ejus namque
compassionis brachium capita multorum amplectitur,
dum mater ipsa fidelitas in tam fideli filio patiente tur‐
batur, humilitas condolet, eclipsatur honestas et virtus
eloquentiae quae ipso vivente vivebat, nostro patitur in
infirmo et in solo prosternitur. Nam per eum sedebat in
solio triumphata, ac praeter impedimenta clandestina
virtutum cancellariae chorus nobilis et decorus cujus
pars non erat exigua, per ejus absentiam cancello tena‐
cissimo dissoluto imperfectam superficiem repraesentat.
A cujus tanquam a patris plenis lacte uberibus licet om‐
nes, praecipue tamen quos notae titulus superscribit, tan‐
quam dilecti filii dependentes, turbantur ex merito, qui
velut fons irriguus Eufraten aquas dulcedinis fundens in
gentibus, dejectum oratione Tullium suae linguae mys‐
terio reformabat. Ad ejus igitur primaevae restitutionis
ymaginem, cum cumulatae preces precantis affectum ex‐
primant et venerabiliori instantia emolliant animum con‐
cedentis, una quaeso mecum, cui tanto subest materia
dolendi prolixior quanto de suae sospitatis adventu fe‐
cundioris gratiae fiducia separetur, ad sedentis in throno
potentiam intercessores assistite, ut ubi alternae condi‐
tionis disparitas et dissona vocis emissio affectum suspen‐
deret imperantis et executionem petitionis forsitan impe‐
diret, oratione multiplici divinam movente clementiam
et vocum congerie summam gratiam excitante, pugnet
et stimulet salutem circumvagam, et velocius terminans
cursum suum sad) metam perveniat et medicinam adjiciat
salutarem, per quam infirma roboret membra patris et
expectantium filiorum votivis successibus vota restauret.

