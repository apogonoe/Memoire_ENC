
N° 3.

Suae piissimae genitrici M., Petrus notarius devotissi 
mus filius filiorum, subjectionis constantiam cum salute.
Recurrens ad conscientiam recognosco quod non meis
meritis divina clementia me pauperem sublimavit et de
molli luto coelestis figulus me formavit, cum imperialis
curiae locum idoneum mihi contulit et gratiam principis
in conspectu. Respexit enim Deus hanc humilitatem matris
meae ancillae suae et sororis meae pauperculae vitam
ducentis hactenus aerumnosam, quarum per me suum
famulum depellere voluit egestatem. Accensa sunt igitur,
cara mater, vestra salubria monita coram oculis meae
mentis, et sic me geram humiliter donec vivam ut in
cunctis bonis operibus Deo valeam et cunctis bonis homi 
nibus complacere.


N° 5.

Juris civilis professoribus universis magister Petrus,
salutem et attendere ultimum ante primum. Amaritudo
amarissima et materia concreta doloribus humanis no 
viter mentibus occurrerunt. Nam unicus et singularis in
terris homo, in quo velut in suo proprio leges convene 
rant, et vivebat eloquentiae tuba, et consilii plenitudo
sedebat, est revocatus ad patriam, de cujus revocationis
amaritudine vox populi a fine usque in finem et terminos
orbis terrae dolorosa multum exivit. Nec mirum, quia
jam optimus persuasor bonorum operum, omnium ex 
cellentissimus Jacobus de Regio Jesu Christo vitalem
spiritum resignavit. Attrita est nimium derepente gloria
vultus ejus, de cujus occasu non solum Lombardia sole
privata suo, verum etiam maxima pars viventium conti 
nuis lachrymis ingemiscit, et doloris gladius multorum
animos perforavit. Nec immerito, cum ipse dominus
legifer et supremus descriptis juris apicibus sensus re 
formaret informes, et adhuc viventes viventia ejus opera
non desinunt informare. Qui licet ut homo desierit, non
tamen desiit ut magister, quia mortuus ipse docet,
quantumcunque sit appellatio mortis difficilis, violenta,
et necessaria : difficilis, quia non est ibi solutio; violenta,
quia resistentia nulla; necessaria, quia ex modo neces 
sitatis omnem superat syllogismum, exceptiones non
recipit, dilationes aliquas non admittit. Verum quia mi 
rabilis est ista regula mortalium, quae nunquam fal 
litur, sed omnes fallit, fatidica' videlicet veridica, quae
in credentia non habetur. Ipsa quidem est laetitiae nebula,
tristitiae genitrix, diffusio lachrymarum, universae car 
nis exterminium, et singularium destructiva. Ideoque,
viri prudentes, in doctore mortuo prudenter addiscite
quicquid possit, et quantum fortior exterminantis an 
geli; et diligenter attendite quod legum facundia vel
aliquarum scientiarum doctrina mortis imperio non
resistit.

N° 8.

Excellentissimo domino suo domino H. illustri regi
Angliae P. de Vinea. Apulus vester a vobis in fidelem
regis per regiae munificentiae gratiam adoptatus adoptari
in municipem Angliae supplicat per eandem, ut non so 
lum devotus fidelis regis et domini, sed et regni filius
habeatur et civis. Super quo cum dominus meus, verus
et efficax amicus vester, ideo affectuosissimas preces
excellentiae vestrae dirigat, sicut puto, satis potest in 
dustria vestra colligere quod, rejectis adulationibus fri 
volis aliquorum, fides mea perfectissime claruit apud
eum.

N° 9.

Domino magistro justitiario P. de Vinea. Sperata plu 
via quam in adventu magistri H.1, magna et multa toni 
trua promittebant, in rorem tenuem est conversa, et
licet aliquando navem nostram usque ad visionem portus
spei vela secunda deducerent, dum tamen credebamus
terram promissionis attingere, contrariorum ventorum
impulsus mox in altitudinem pelagi valde celerius redu 
cebant. Et idcirco expedit ut in apparatu succursus mo 
rantium apud Tyrum, vestra et aliorum sociorum ves 
trorum industria non lentescat. De negotio Lombardiae
illud in eventu tandem invenimus quod divinatio mea et
magistri Petri de Sancto Germano longe priusquam ve 
niret magister (H.) ad curiam, praesagivit. Magister pedem
habet in motu quem discipulus in uxoris querelam et
taedium prosequetur.

N° 10.

Fateor, pater, quod juste redarguor, sed injuste con 
demnor; eatenus verumtamen justiciae nota porrigitur,
quatenus efficacia justae petitionis extenditur quam subse 
quentis objectio defensionis elidit. Sed et tolerandus est
filius si peccavit, et paternae decet condemnationis mole
non obrui, quam, licet appellationis lima prompte non
lateret, supportationis tamen remedio reverenter evitat.
Etenim quod in taciturnitate filialis obsequii experge 
facta memoria paternae dilectionis obstupuit, quam in
oblivionem unius pauperis filii sed devoti, oblectamenta
nobilium et sublimium amicorum delinimenta seduxe 
rant, stupentem patrem natura cogente non arguo, si
somnolentus à filio voluit per frequentis vocis instantiam
excitari. Crudelis tamen et impia conditio' sequeretur, si
severi patris judicium filius sentiat, quem justa timoris
allegatio protegit, et ignorantiapaternae voluntatis excusat.
Quieti tamen natura, non homine terminum imponente.
evigilatus est pater, filium pavidum et tacitum invenit, ac
lacte paternae dulcedinis prae somni longitudine sitientem
confortat, pavidum famelicum educat, sed tacentem accu 
satetpaterna pietas reverentiamarguit filialem. Confortatus
filius loquitur, timoris exceptione se protegit redargutus,
sed tamen a patre non respuit nutrimentum. Sufficitne
vobis istud, o pater, quod causam vestram ego ipse qui
notor, pietate justifico; quod me timoris ac reverentiae
solum exceptione defendo; quod condemnationis paternae
sententiam filiali supportatione devito. Dicet forte pater:
Non sufficit; sed mentem exiget a filio meliorem, ut forte
culpam fore confiteatur ubi culpa non subest. Quid faciam?
cedam patri, culpam confitebor et dicam: « Peccavi, pater,
in coelum et coram te. » Sed ut scelus omne proscribam,
negligenter me habui, luxuriose tamen non vixi: sacra
paternae reverentiae nullo meretricio pollui, quanquam
obsequium filiale praestare devotius, prout pater existimat,
debuissem. Vestra, pater, est vinea, et si dignemini non
velle contrarium vestra dicetur; ad vineae vestrae palmites
seu radices nulla corruptionis mixtura pervenit : nullum
saporem alteravit insitio: nulla colorem alteritas variavit.
Talem vindemiam habetis ex vinea, qualem plantationis
materiam contulistis. Causamini, pater, quod vinea vestra
botros in debita quantitate non afferat, quod arefacta sit
vinea; respondeo: Et vos cur manum subducitis cultui, et
fontis irrigui copiam denegatis? Causamini privignum in
filio, demeritum in alumno; respondeo: Et vos cur lactis
dulcedinem alumno subtrahitis, et cur in filium ita cru 
deliter novercatis? Excusationibus vestris et incusationi 
bus meis manum vestram somnolentam et debilem a
scriptura abducitis propter morbum. Utinam, chare pater,
nec mihi fuisset hactenus somnolenta, nec aliis expedita;
sed ut vidi frequenter et providi, dormitavit haec filio, sed
aliis evigilavit. Super his omnibus, pace data , petiistis
quod nullo praetextu excusationis proposito , prosperum
statum meum (si tamen castra sequentem sequeretur pro 
speritas) et principalia principis nunciarem. Durum et
impossibile petitur, quod me vestra redargutio sic pro 
stratum, sic jacentem invenerit, sic relinquat, ut ad incre 
panda patris eloquia non resurgam. Pacem propterea nobis
dare possumus invicem; sed nullatenus ego mihi et cordi
meo, quin doleat, et oculis quod non fleant, dum subrep 
tum mihi patris animum video et caussam ignoro. Vinea
mea quid fecit vobis? vel vestra potius, quod irrigationem
ejus ad aliam, quae demum vobis lambruscas afferet.
transtulistis ? Denique quantumcunque dolentis ingenio
dolor et doloris materia subtrahat voluntatem, imperio
tamen patris obediam, et epistolae, quae postquam totam
Germaniam circuivit, tandem ad me novissimo mense
Augusto fatigata pervenit, respondeo quod corpore valeo:
labore tamen continuo laboro dum inter Charybdim et
Scyllam, inter Cardinalium scilicet et Lombardorum as 
tutias, navicula filii tumidis fluctibus fatigatur. Cesarea
gesta magnifica vos epistola principis frequenter edocuit,
cujus chartam scribentis filii manus nudam et vacuam
aliquando tetigit, et ingenium virginem defloravit.
post exhibitionem operum ad irritum spem deducit. Ego
quidem quia super omnia concupivi grata vobis servicia
exhibere quibus possem vestram favorabilem gratiam
obtinere, vobis feliciter apud Faventiam commorantibus,
sponte et ab aliquo de vestra familia non rogatus vestram
vineam introivi, in qua diu laborando usque ad vestrum
felicem reditum diei et aestus pondus sustinui, et patris
familias divinum denarium non accepi. Verumtamen si
multa a vestra memoria elabuntur, aliquatenus non ad 
miror quum multis arduis esse convenit vos intentos', In 
ter alia tamen quae humeris vestris incumbunt, memores
existatis ut remuneratione aliqua respicere me velitis!

N° 12.

Cadat super Faventiam fulgur et perflet eam spiritus
procellarum, cujus pestilens mora coegit patrem curiae,
virum circumspectum et antiquis patribus dignum, ad
nostrorum institutionem temporum praeservatum, a nostri
praesentia et consolatione consortii removeri. Pereat illius
civitatis memoria et in eam ros vel pluvia non descendat
in qua fons noster irriguus status et salutis habitae detri 
menta concepit. Rarus ipsam inhabitet incola, quin potius
relegatio publica filiarum eam lugeat desolatam in qua﻿
reipublicae pater coepit langoris incentiva sentire quae ad
remotiora loca remediis indigent balneorum. Vadat ergo
pater a finibus istis; vicina, quaeso, provincia Marca salu 
tem admoveat, et procuret sibi commoda in illis partibus
expectata salutis, quibus
Nullus in orbe magis radiis perlucet amoenis.
Nonne videtis, bone pater, ranas suis turgere paludibus
quae suam videntur hominibus ingerere corruptelam? Ex
ipsa quoque terra vaporem corruptionis consuevit emer 
gere, quae corpora delicata corrumpit cujuslibet sexus et
aetatis, nocivam confiniis pestem afferens et diversa aegri 
tudinis incommoda moraturis. Colligitur ergo per evi 
dentes conjecturas ab incolis quantum caveri valeat ab
exteris et timeri conversatio religionis, qualiter intendere
debeat ad recessum cujus praesentia continuatis proprii
corporis incommoditatibus elaborat. Nec reor inutile fore
consilium hominem locis pestilentibus insuetum ad salu 
bria loca se transferre, ubi sperata voti incolumitas cum
oportunitate loci et cum clementioris aeris beneficio na 
turae proveniat et paterno statui congaudeat expectatio
filiorum. Confortetur igitur ex mutatione loci viri robusti
complexio et patrias oras hilariter adeatis in quibus vos
lac educavit infantiae et Minervae cultus edocuit et pro 
movit adultum; ibi sub aequalitate poli, temporis vernante
temperie, infirmitas quae incumbit in omni suo genere
cursum' inveniat, sicut expedit patienti; propter quod
nos, vobis prius salubriter restitutis, laetificabitis filios
qui etsi passo compatimur, revera cum patiente langores
nostros ex aequo non indigne portamus, praestolantes in
brevi summo desiderio refici vestrae resumptae rumori 
bus sanitatis.

N° 13.

Praeteriti laboris angustias, quas patientibus nobis hac 
tenus invida Roma suaserat, cum variae voluntates Imperio
semper varientur, et actus Viterbiensis nequitia sugge 
rente periclum et laborem de alpibus Lombardiae, de novo
gustavimus; quibus, divina clementia quae fessis dat
requiem, licet ipsas per regni refrigerium crederemus
reprimere, superatis, ad curiam prosper reditus nos re 
duxit incolumes, ubi de vestris renovari successibus
expectamus.

N° 26.

Expectabam filiali zelo de domo paterna recipere nova
salutis et gaudii, quibus recrearetur animus castrensibus
negociis occupatus; ineratque mihi sollicitudo continua
aliquem de compatriotis meis videre nuncium bonum
venientem de regione longinqua, qui vitam parentum
doceret filium, de salute conjugis et natarum patris laeti 
ficaret affectum. Meam verumtamen expectationem moes 
tus patris funeris rumor adveniens vehementius con 
turbavit, expectata sustulit gaudia, meque totum dedit
fletibus et lamentis. Dolebam namque per quem existen 
tiam sumpsi patrem, meis votis ademptum, sed justi
causa doloris mea viscera retorquebat, quia ubi creditrix
natura maturatos dies suos breviare disposuit, patri non
assisterem in ultimis laboranti, ut migraturum patrem
filiali aspectu reficerem et qui paternae senectutis bacu 
lus fueram, paternum extremae munus benedictionis ac 
cipiens, pias patris obeuntis manus supra caput meum
flebili devotione tenerem, ac deinde paterno feretro ma 
tri praevius exsequiis patris filius obsequiosus adessem.
Cumque non fuerit hoc permissum, ut matris fletibus
una cum conjuge et filiis sociarer, auditis tamen cursus
paterni rumoribus, effusis lachrymis et corde turbato
defuncti animam orationibus piis amplectens, in eleemo 
sinarum erogatione Domino commendavi, vacans inte 
rim lachrymis et moeroribus, donec per dominos et
amicos meos piis monitis revocatus, in vita ac salute
vestra potissime respirarem, dum mihi fuit recta mode 
ratione propositum quod secundum ordinem et benefi 
cium naturae, pater utroque superstite filio, visisque filiis
filiorum, exigente maturitate temporis, in manibus ves 
tris, conjuge meisque filiis pro me patre praesentibus, in
quibus meam poterat imaginari praesentiam, diem clau 
sit extremum, bónum post se famae testimonium relin 
quens, et secum gerens individuos comites, bonorum
testes operum quae patravit, ab infirmitate continua quam
passus fuerat transmigrando. Verum, quia me decet una
vobiscum suae animae reminisci, et consolationem ad
invicem in Domino reportare, vestram maternitatem et
sororiam dilectionem deprecor et exhortor, quatenus tu,
mater, una cum filiis, tuisque nepotibus, quorum om 
nium vitam apud Dominum tuis procuras orationibus et
salutem, in Domino consoleris; ut nos quoque, frater et
soror, qui tua post patris obitum benedictione fovemur
moerore deposito, qui nullam defuncto videtur utilitatem
afferre, et nobis superstitibus salutis posset impedimenta
praestare ac anxietatem renovare continuam, alterna
recreatione consolationis ornamenta sumamus; ut hinc
inde mutuis literis aura confortationis aspiret, et in domo
nostra omnium dolore ac luctu remotis, optata vigeant
communis auspicia sospitatis.

N° 27

Vinea, etc. Cum pervenerunt ad audientiam meam nova
de obitu N.* dilecti filii vestri, cognati mei, tactus dolore
cordis intrinsecus dolui et condolui valde vobis; utpote
qui bonum de ipso fratrem amisi, et lumen oculorum
vestrorum a luminibus vestris anxior in eo fuisse subla 
tum. Flevi quoque prae dolore nimio; oculi mei faciem
lachrymis maduerunt, quod uxori et filiabus meis tam
dilectum collateralem decessisse cognovi, qui absentiam
meam una vobiscum commorans supplere poterat, ad
consortis meae solatium et natarum. Continuatis ergo in
ejus memoria diebus pluribus fletibus et dolore, vidi quod
frustra dolebam et quod redimere non poteram mor 
tuum effusione continua lachrymarum, meditatus potius
ipse mecum, quod cum sortis humanae debitum solve 
rit, licet fatali casu et mutato ordine parentum vota tur 
baverit, et dies nequiverit protrahere longiores, sui
memoriam, quam sors amara peremit communibus dimi 
sit intercessoribus adjuvandam; ut cujus vita nos carere
contigit, pro eo teneamur ut vivat potius orare quam
flere. Venit enim vobis et mihi quem filium fere assumi 
tis, filii vestri quem sortis affinitas mihi charum fecit,
mors ipsa potissimum deploranda, quod se dulcibus an 
nis immiscuit, et juventutis florem morsu diro praescidit.
Quia vero dispositioni divinae obviari non potest, et ani 
mam ejus debemus et possumus eleemosynis potius quam
lachrymis adjuvare, cum nec nos deceat in dolore mo 
dum excedere praetaxatum, ne nomen Domini qui dedit
et abstulit exasperari contingat, supervacuis intabes 
cendo doloribus; quanquam non possim paternum et
maternum in discessu tam dilecti filii revocare dolorem,
quem vestrae sperabatis dimittere superstitem sepul 
turae; audeo tamen filiali vobis devotione suggerere qua 
tenus vobis, mihi et uxori ac filiabus meis quae vestrae
sunt, paterno consulentes affectu, quantum propter sortis
humanae debitum et labilem conditionem mortalium,
moerorem vestrum moderari potestis, vestrae ac nostrae
velitis providere saluti; cum in superstitibus filia et nep 
tibus vestris, me quoque, qui vitam et consolationem
vestram plus filio, si dicere liceat, diligo et affecto, pos 
sitis plenarie consolationem accipere pro defuncto; quem
si modo quolibet redimere valeremus, non parceremus
laboribus aliquatenus vel personis. Sed ubi a nobis irre 
vocabiliter est ademptus, et orationum nostrarum auxilia
praestolatur, in superstitibus consolatione recepta, sus 
piria et fletus vestros ad orationum subsidia convertatis;
illud inter humana desideria solatium habituri quod pro
honesto sui gestu et continentia, per quam se omnibus
praestitit diligendum, bonam sui recordationem post
fata dimisit.
virilem supplere non possit absentiam, nihilominus tamen
abinde non discedit; dictus magister nostro culmini sup 
plicavit ut domum et filios socrus ipsius quos ex causa
praedicta deseruit, sub nostra protectione recipi manda 
remus. Cujus supplicationibus inclinati, fidelitati tuae
praecipiendo mandamus, quatenus domum, terram et
filios mulieris ipsius non permittas ab aliquo molestari,
sed ipsos in eorum juribus, auctoritate nostri culminis,
manuteneas et defendas.

N° 31.

Ex litteris tuis, frater, quas apud Ortonam de manibus
T. gratanter accepi, orta est mihi laeticiae plenitudo, ubi
sub novo coelo et inter acervos novarum' mores et lin 
guas, tam dulcis fratris lepidis me recreationibus visita 
rent, nec aliquo minus gloriosum fecere legentem quem
ex eis dijudicavi meritum nec privatum fratris affectibus
etiam in remotis. Et hic est verae germanitatis zelus,
purae fraternitatis affectio et sincera sinceritas dilecto 
rum. Ad hoc dum mittentis nomen legi suprascriptum in
margine, tecum protinus una fui, nec obstitit mediatio
interjectae telluris quin in ictu oculi transcursis tot spa 
ciis totus essem. Dum vero consilium persuasionis tuae
oculo insatiato relegi, in tali proposito amplexus sum et
Sic; forsitan legendum agrorum novorum.
novi affectus luos ad luum, et consideravi quanlus sit
fervor tuae dilcctionis ad fratrem, in quibus omnibus
gralificor libi, si gratiae rependendae sunl ab aliquo sibi-
ipsi. Sed attende tamen“ quam injuriosum sit hujus-
modi pugnam repetere ubi vel victum se noveril vel
enormiter actum in fugam. Non" enim sine verecundiae
nola, sine pudoris infamia accessus ad omissa repelilur
et repelitio ad prohibita intentatur. Nunquam vidi com-
peditum ad compedes, nunquam audiri ad captantem
captivum a jure poslliminii voluntarie rediisse, et in
brutis hicsensus est ut nunquam per se solula reverlan-
tur ad camum quum vix eliam coacla supporlant. Annon
recolis, ut ludum immisceam, quam ingeniose, quam
saepe quamque libenler equlus ille rectus ambulabat et
modicum exuebat camum aut frenum quod porlabat a.
capite, ut semper et curatoris asluciam et patroni quando-
que caulelam indocilis dissolvendo deciperet? Nunquam
tamen eumdem memini semel saltem per se frenulum
rehabuisse“. Quid ergo! Numquid homo quem in mo-
dico Deus minoravit ab angelo ei prudentiorem filiis lucis.
in generatione sua lestalus est, inferior erit intelligentia
brutis? Numquid homo rationalis quem genuit et laclavit
licet sub crasso aere patriaque, vernilem“ quam omnia
fugiunt liberalus repclet servitutem? Solus enim freneli-
cus porlat funem ex quo ligalur. Respice insensibilia ina-
nimata et miraberis omnia mirabiliter appetere liberta-
tem. Si crescenti plantulac pondus incubat, nonne vidisti
multoties quod quadam sagacilale declinat obstaculum et
perimi non paliens in liberum se semper conatur aerem
explicare? Si velis, poteris ex aliis omnibus colligere.
argumentum. Et haec omnia quae facta sunt ad nostram
doctrinam, facta sunt ut semper nos componamus ad illa.
Unde igitur ego natus ex homine libertatem hanc quam
diuturnis suspiriis, anxietatibus, votis et desideriis meis
concessit Omnipotens, vitare non debeo ne ammittam.
Sic enim criminaliter offenderem concedentem.

N° 32.

Ecce sanus scribit vobis quem desperatum in recessu
vestro dimisistis potius quam infirmum. Plura vobis et
latius scribere [voluissem), sed festinancia latoris prae 
sentium non permisit. Scribo tamen quod necessarium
occurrebat quod cum Guillelmo nepote meo, communibus
voluntatibus et utilitatibus hinc inde concurrentibus, de
domibus cambium faciatis, et caetera.


N° 38.

Haereditario domino suo Conrado Dei gratia invictis 
simo Romanorum regi et regni Ierosolymitani haeredi,
Petrus de Vinea omnem devotionem et fidem. Oblatum
mihi per latorem praesentium fratrem S. regale cleno 
dium gaudium attulit, sed stuporem ingessit. Unde mihi
hoc quod domini mei filius in me respicere dignaretur?
Subarrhasti me, domine mi rex, annulo devotionis et
fidei, quanquam hoc nulla causa cujuslibet necessitatis
exigeret; ego enim servus tuus et filius ancillae tuae.
Quum illud nec aetatis robustae perfectio postularet, sua 
sit hoc tamen industriae paternae successio et illa prae 
cipue regibus innata nobilitas per quam Cesaribus virtus
influit ante diem.

N° 39.

Illustri regi Sardiniae Petrus de Vin. Confortare, do 
mine, et viriliter age ut quod [del te multorum tenuit
opinio, veritas attestetur nec regiae prolis animum inop 
tata negotiorum multitudo confundat. Ecce enim quod
ad consummationem omnium desideriorum nostrorum
nobis imperialis potentia procul dubio conjungetur..

N° 40.

Domino magistro justiciario P. de Vinea. Ignis incen 
dium quod ultra quam licet ultro progreditur, olei adjec 
tione non indiget ne in dispendium evagetur, et iracun 
diae motum quem causa non provocat, augeri justiciae
colore non expedit ne transeat in furorem. Sic et Roma 
nae curiae pelagus quod modicus ventus exagitat, com 
motione nautae cui regni navigium imperiali provisione
committitur, commoveri, praesertim rebus ut nunc se
habentibus, non oportet. Rogo vos igitur, domine, cujus
obsequium ex devotione sincera in conspectu principis
placuit, quantum in vobis est, turbationem omnem quae
ex collisione tam sublimium gladiorum posset emergere
submoventes, praesertim hoc tempore quo negotio totius
Italiae imperiali provisioni commisso posset periculum
imminere ', sine speciali mandato principis aures et ani 
mum summi pontificis nullatenus perturbetis.

N° 41.

Recepit cum lacrymis tui seriem rescripti manus mea
quam tua mihi nuper dilectio destinavit, et quamdam
quasi mixturam doloris et gaudii subsequentis insinuata
per cam in meam notitiam deduxere, dum sensibus meis
constanter constitit per eamdem quod te de infirmo re 
sumpsit firmitas sanitatis. Compassus quidem tibi sum in
dolore non modicum, novit Deus, et in convalescentiae
gaudio congavisus. Non injuste verumtamen tuac credu 
litatis vota si nostrarum mentium acies dirigatur, secundis
in parte successibus caruere, cum a te hoc anno spera 
tum fuerit quod postquam ab imperiali curia discedebas
nullius consiliis acquiescens, casus in aegritudine nullo
modo pati posses. Nunc ergo confidens in visceribus cor 
dis tui, quod cogitationes hominum vanae sunt et quod
solus Deus est omnium rerum salus et nullius loci fasces'
facit et distribuit sospitatem, age gratias semper Domino
Deo nostro, cum multis haec infirmitas fuerit vita et ejus
tibi beneficium reservaverit.

N° 43.

Suo judici Peregrino P. de Vinea, etc. Placuisset mihi
quod in infirmitatis acumine constitutus tui pracsentiam
habuissem. Sed postquam me posito inter utramque for 
tunam, dextera Salvatoris deflexit ad salutem, si com 
mode posses, vellem libenter quod nunc obtenta conva 
lescentia gratius me videres, ut prout mecum in examine
valitudinis positus saepe tractaveram, coram te dispone 
rem de rebus meis, cum decentius videatur providere
salutis tempore quam repentinis casibus subjacere. Audivi
verumtamen, ut egregii marchionis Lanceae missae lit 
terae Cesari testabantur expresse, quod in facto Novariae
servicium fructuosum satis et efficax per te imperiali cul 
mini sit collatum. Propter quod cum in praesentia ejus
favorabiliter non immerito videaris, nollem quod per
absentationem tui in hac parte tibi afferretur aliquod
nocumentum. Nam si Papiae nequiverit fieri vel Vercellis
vel alibi ubi se major habilitas dederit, praesentibus am 
bobus in curia id poterimus, concedente Domino, salu 
briter adimplere*. Incolumis existas et alacer, sciturus
me per Dei gratiam restitutum integrae sanitati, licet
debilitas quae remansit provida refectione corporis egere
videatur ad tempus.

N° 45.

Nobili viro domino Rogerio de Amicis P. de Vinea.
Veniet ad vos notarius Rodulphus de Podio cum impera 
tivis litteris et commendatitiis ab amico. Ipsum igitur
vestro conspectui gratum reddant jubentis imperium et
affectio commendantis:

N° 46.

Magistro Rodulfo de Podio domini imperatoris notario.
Non solum ex bino actu qui consuetudinem solet indu 
cere, sed multiplici, sicut scitis, specialiter vobis scripsi
ut semper mea onera relevetis. Igitur onus istud expedi 
tionis celeris latoris praesentium quod requisissem si prae 
sens fuissem, vobis absens impono ut inveniat me in
vobis. Sic enim et mihi consuetudinem obtentam serva 
bitis et gratum me acquirelis amicum.

N° 47.

Domino Symoni Vento P. de Vinea. Injuriose secum
actum a vobis vir nobilis Synibaldus de Fossaceca con 
queritur qui, cum curialis sit, a curiali non debuit mo 
lestari, pracsertim quum negotium quod inter vos et
ipsum agitur, ponere sit paratus in manu curialium com 
munium. Non decet igitur vos in hoc vestro novo domi 
nio, nedum curialem, sed nec quemlibet alium indebite
molestare.

N° 48.

Domino G. de Falarino suus P. de Vinea, salutem. Video
quod apud me Salernitanus non es, sed verus amicus,
dilectionis tuae constantiam facto potius quam verbo
commendans. Exemplum enim dedisti mihi ut et ego
faciam quemadmodum tu fecisti. Vive itaque, amice ca 
rissime, sospes corpore, laetus corde, opulentus in rebus,
et in negotiis meis ad quorum promotionem te ultro 
neum exhibes non rogatus, illam quam lex amicitiae
postulat diligentiam procurationis appone.

N° 49.

Valentinensi electo. Quod vester, immo vestrissimus
haberi debeam si grammatica sustineret, fida latoris prae 
sentium relatio suggeret qui magnum vos in ejus obse 
quiis coram magnificentia principis praesentavit, per
quem negocia vobis sub illa fiducia recommendo, quia
negocia commendata nobilibus indubitatae consummatio 
nis sortiuntur effectum.

N° 50.

Suo magistro Rofredo de Benevento, suus P. de Vinea
novae relationis gaudium et veteris devotionis affectum.
Adventum vestrum ad curiam ante vocationem expedire
credidimus. Nunc autem credimus oportere, ne vocans in
vocato se contemptum, et imperans per vocationis litte 
ras habeat se deceptum. Igitur, ut breviter me expediam,
vel venire socerum expedit, vel generum non remitti, etc.

N° 53.

Si verum est quod praeterita sint notitia praesentium
.et praesentia futurorum, non vereor ut quum dudum
apud vos noticiam familiaritatis et gratiae nactus sum, ex
gratia vestra aliquid mediatio temporis vel jactus absen 
tiae mihi interemerit. Cautionem quam etiam in me, si
recolitis, triplicis arrae stipulatione firmastis, dum in
forti stamine sensi robur, in violaceo colore fragrantiam,
in curro (?) pondus et in saphiro virtutem, devotionis,
fidei, amoris et constantiae me jugiter servare mandastis
ex dono. Servavi quidem et illibate servabo, et ecce

N° 55 Er 56.

Inter caetera quae tam de plena salute corporis quam
de aliis accidentibus mihi per Dei gratiam pro voto succe 
dunt, in uno tamen videor facientibus vobis sustinere
defectum, quia de salute vestra non possum frequenter
sicut cupio recreari. Si hoc unum adesset, cuncta mihi ut
volumus prospere agerentur. Recordamini quia ex quo
personam vestram non vidi, litteras non accepi. Sed scire
potestis et etiam sono vocabuli a graeco protracti recte
perpendere, quod epistolae missiones dicuntur, et ideo non
tam praesentium sed absentium adjumenta sunt amico 
rum epistolae. Quid ergo fuit, quid obstitit ut absentibus
nobis tamdiu nulla mihi a vobis littera mitteretur, quae
servum vestrum fessum hinc inde negociis et sub panno
tenui nichilominus solis obstantibus fervoribus anhelan 
tem, leni aura de vestra salute spirante mulceret? Cete 
rum etsi me in similibus accusatis, judicium dispar est.
Nam propter infirmitates multorum me ad multa cum
paucissimis nostris remanente et propter hoc multipli 
citer occupato, morbo etiam quasi universaliter ferves 
cente, dum turbarer ob hoc et multum pavescerem, cum
a (publicis vacabam negociis, libenter mihi in privatis
parcebam; faciebam tamen quod poteram et fas erat,
videlicet vos per omnes ad partes ipsas venientes nuncios
salutando. Ideoque quia credo vos ex iis convicisse, nisi
forte alia penes vos exceptio lateat, quae mei allegata
proponentis elidat, quicquid huc usque fuerit, quicquid
obstiterit, pro Deo rogo ut amodo mihi non faciatis in
hujusmodi parcitatem, quia gravissimum gererem nec
tale delictum veniam mereretur si in culpam similem
similiter iterum caderetis.
Responsiva ad praecedentem.
Peccarem in filio et in devoto delinquerem si patris
fidem in praesentia praestitam servitori absenti non offer 
rem, cum praesertim legamn semper in regestro memoriae
nec intelligere negligam quanta me semper honorificen 
tia praevenistis et, ut tractentur aliqua, quanta sollicitu 
dine procurastis ut a lecto resurgerem quo languebam.
Igitur quam lucrati estis uvae vinum et de messe quam
defendistis a pluvia fructum, si quem dare potest, con 
gruum colligatis, ne impingatur vobis quoddam quod
nolo dicere vel contemptus, si eam penitus duxeritis
omittendam, a qua etsi nondum plenos manipulos, grana
saltem colligere valeretis, praesertim cum apta sit jugiter
dare pro posse vobis fructum suo tempore graciosum.
Rogo praeterea ut memoriam mei non absorbeat inter 
jectio Scyllaei * maris in vobis nec consideretis si placet
quanta profunditate quae latens est marina Caribdis in 
volvat, sed quam brevi spatio claro hinc inde lumine
subito tellus utraque sit divisa. Praeter haec si quid ac 
ceptum vobis largiri potest Liguria, licet felicitatem ejus
depravet infelicitas incolarum, requirite; quia non deerit
Ebreo quid offerat gratum domino ex Egypto, cum de 
fectus habere non valeat locum sub principe glorioso.

N° 58.

Domino . .. Panormitano archiepiscopo. Sanus pater
praesentibus culparetur* si non sinistra exciperet, quod
languentem october a primo statu depulit, ad quem nec
januarius hactenus revocavit. Patrem utinam roboret
sanitas, prosperitas foveat et gaudia comitentur, nec ta 
men longius abscedat a filio, cui si praesentia redditur,
ferret habilius (id) quo gravatur.

N° 71 Er 72.

Petrus de Vinea eidem archiepiscopo significat quod praesentavit
exenia sua imperatori, confortando eum in aegritudine.
Renitente consilio quorumdam ex nostris et nimiam
zeli vestri perfectionem conscientiae scrupulis adscri 
bente, factum est, pater, quod imperastis, quia et quanti 
tatem missarum rerum circumspectio principis habuit et
circumspectio qualitatem missionis attendit. Serenitatem
etiam vultus ejus cum audivit archiepiscopum Capua 
num fnon adhuc ita desperatum), lator praesentium nun 
tius vester vidit. Et nichilominus affectum ipsius epistola
vobis remissa testatur, quoniam ab intentione jubentis et
verbis dictantis industria procul dubio non recessit. Vos
igitur, reverende pater, qui dominis servire fideliter et
placere devotis utiliter didicistis, placeatis etiam nobis
vitae vestrae telam quam desperationis acutae novacula
non praecidit, consuetis et debitis medicinae remediis
confoventes. Nec sit vobis idcirco mori solatium, quod sit
propter aegritudinis taedia longius vivere dolorosum. Me
autem, si tamen patri morienti superero, vestris amicum
in morte relinquitis quem vobis devotum revera habeba 
tis in vita.
Fredericus archiepiscopo Capuano confortando ipsum
in infirmitate sua.
Recepit nostra serenitas delegata tui viventis exenia
gratius per te ipsum quam si legata tuae supremae vo 
luntatis haec eadem testamentarius distributor aut quivis
haeres legitimus delegasset; ac in eis non tam rerum relic 
tarum inspeximus quantitatem quam relinquentis afsec 
tum, et ipsius extremi judicii consideravimus qualitatem
quod apud te, prout evidenter agnoscimus, conscientiae
tuae fidelis integritas compulit et beneficiorum nostro 
rum grata memoria quam agentis in ultimis etiam spiri 
tus retinebat, induxit. Et quum sicut audivimus, adhuc
te lectus adversae valetudinis teneat, nec in totum eva 
nuit spes salutis, ad resumendas convalescentiae vires,
recepto praesenti hilariter nostrae confortationis antidoto,
tanto debes instantius aspirare quanto salutem tuam
nulla sicut accepimus desperatione praecisam, quam plu 
ribus fructuosam et specialiter nostris fore sentis obse 
quiis opportunam.

N° 107.

Quaestionis arduae petita responsio, in quantum res 
pondenti permittitur, enodatur. Grandis namque pro 
gressus materiae, infinitis terminandae limitibus, rancoris
propinat indicia, et ex telae diffusae contextu, quae de
praeconio summi Caesaris hostes caedentis orditur, ne
quid ex contingentibus obmittatur, manus scribentis
tremescit et stupet. Quis enim posset amplo flamine prae 
potentis tanti principis insignia promere, in cujus pectus
confluunt quicquid virtutes habent, quem nubes pluerunt
justum, et super eum coeli desuper roraverunt? non
Plato, non Tullius, non filii tenebrarum, qui ex ore se 
dentis in trono, in generatione sua prudentiores lucis
filiis nuncupantur. Hunc si quidem terra et pontus ado 
rant, et aethera satis applaudunt, utpote qui mundo verus
Imperator à divino provisus culmine, pacis amicus, cha 
ritatis patronus, juris conditor, justiciae conservator,
potentiae filius, mundum perpetua relatione gubernat.
Hic est de quo Ezechielis verba proclamant. « Aquila
grandis magnarum alarum, longo membrorum ductu,
plena plumis et varietate multiplici*. » Hic est de quo
loquitur Jeremias : « Replebo te hominibus quasi botro,
et super te celeuma cantabitur ». Talis ergo praesidio
principis protectus mundus exultet. Talem namque totus
orbis vocabat in dominum; talem requirebat justiciae
defensorem, qui in potentia strenuus, in strenuitate prae 
clarus, in claritate benignus, in benignitate sapiens, in
sapientia providus, in providentia foret humanus. In eo
denique insita forma boni, tanquam livore carens, climata
ligat, et elementa conjungit, ut conveniant flammis fri 
gora, jungantur arida liquidis, planis associentur aspera,
et directis invia maritentur. Sub ejus namque temporibus
destruuntur fomenta malitiae, virtus securitatis inseritur :
itaque gladii conflantur in vomeres, pacis foedere suffo 
cante timorem, et ejus metus instinctu quicquid libertas
negligit et licentia immoderata praesumit, suae victoriae
censura castigat. O miranda divina clementia, fastum
compescere prompta, perituro mundo de tam mundo
principe tam consulte quam utiliter providisti, qui ex
omni parte beatus, strenuus in toto, cujuslibet turbationis
pacator justissimus, sine cura populi solus esse nesciret;
quem supremi manus opificis formavit in hominem, ut
tot rerum habenas flecteret, et cuncta sub juris ordine
limitaret. O utinam divina provisio, per etheresim dierum
nostrorum numerum resecans, Caesareae manui fulci 
menta tribueres et annos Augusti regnantis augeres! O
naturae felicitas, quanti privilegii praerogativa principem
ditasti felicem, concedens aliis quod deficit in te ipsa.
Hunc trames rationis antistitem, hunc exigebat justitia
defensorem : qui congruam servans utrobique temperiem,
conatus cupiditatis infringeret, et ejus morsus illicitos
refrenaret. Cui jam virtutum incipiunt mysteria invidere :
ea videlicet invidiae specie, quae non ardore livoris aemu 
lantis destruit animum, sed in suavitatis odorem flatibus
incitat charitatis. Vivat igitur, vivat sancti Friderici no 
men in populo, succrescat in ipsum fervor devotionis a
subditis, et fidei meritum mater ipsa fidelitas in exem 
plum subjectionis inflammet.


