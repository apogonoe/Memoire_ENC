LIBER TERTIUS
De inductionibus, suasiomibus et consiliis dandis

1

(Thomas) ermutigt einen zum Abt erwahlten Monch, der sich dem neuen Amt nicht gewachsen fihlt;
verspricht ihm Rat und Hilfe, die auch ein dominus S. ihm gewaihren wird. — Heller

Druck: HAHN, Collectio 1 S. 384 f. (unvollstandig).

Querula tue caritatis epistola nimis propere, nimis mane festinavit ad Urbem, in qua de preteriti
status videris suspirasse quiete ac de presentis sollicitudine vix sperare. Conquereris Liam tibi suppo-
sitam pro Rachele; conquereris, quod manum datam Marie Martha revocasse videtur; conquereris
ad multorum te curam vocatum, qui sub cura quondam alterius feliciter quiescebas a mundi strepi-
tu dormiens et studio vigilans regulari. Sed vide, si habeat de radice iustitie tua querela progressum;
vide, si probabiliter conquereris aliquid tibi per adiectionem, ut sic dicam, subtractum, cum et Liam
habeas et Rachelem, Martham inveneris et Mariam, existens prelatione subiectus et subiectione
prelatus. Sic enim es abbas, quod monachus esse non desinis. Unde Lia et Martha Rachel et Maria
inveniunt, que sunt sua, cum per illius gratiam, qui dat omnibus affluenter et non improperat, ha-
bundanter habeas, in quo et illis satisfiat et istis. Quare non est inter sorores emulationis occasio,
cum materia satisfactionis habundet, nec mireris te prelatione subici et subiectione preferri, quoni-
am, dum prelationis debito pro subiectis te curis administrationis exponis, ministerio magister effi-
ceris et minoritate concrescis, eo quod maior est, qui ministrat, quam cui ministratur, et sic quasi
nihil de preterito presens subtraxit adiectio, cum sis, quod fueras, nam subiectus; factus, quod non
fueras, nam prelatus; existens et gemino fungens pastorali officio prelatus es pariter et subiectus.
Com pescantur iginur lacrime, cesset murmuratio et conquestio conquiescat, quoniam, si volueris,
leva eius poterit esse sub capite tuo et dextera in amplexu; si volueris, adversus Amalech cum Iosue
pugnabis in valle et interdum cum Moyse pro populo Dei orabis in monte; si volueris, eris in taber-
naculo ut iacinthus; si volueris, et candelabrum in templo Domini et Cherubim super arcam te
poteris exhibere; si volueris, bos et ovis in sacrificio esse potes; si volueris, cum Petro, Iacobo et Io-
hanne aliquando in montem ascendes et quandoque inferius cum reliquis remanebis; nunc ad ea,
que sunt contemplationis, ingressus, nunc ad ea, que sunt occupationis, egressus, prout vicissitudo
temporum exigit et necessitas administrationis exposcit. Compescantur igitur lacrime, cesset mur-
muratio et conquestio conquiescat. Et quidem non ad populum ignote lingue sive sermonis profun-
di es missus, quoniam ad monachos monachus, non ad domum exasperantem; quoniam regularis ad
regulares. Sed, ut video, sola contra te, ut sic loquar, pusillanimitas potenter insultat, sola defectio
animi te prosternit. Nondum venisti in altitudinem maris et tempestate demergeris, nondum ventis
vela dedisti et iuxta litus modice fidei metuis de profundo. Ad quid ergo conquereris? Porro pro
mandragoris datis quandoque Racheli te Lia conduxit, cum olim te monachum simplicem circa
cuiusdam obedientie commissa negotia talem temporalium cura probaverit, quod fidelis in paucis
meruisti constitui supra multa. Ad quid conquereris? Debuit accendi lucerna et poni sub modio an
supra candelabrum, ut luceret omnibus, qui sunt in domo? Ad quid conquereris? Repudiavit Iacob
Liam lippam oculis pro venustate Rachelis, an non cum utraque redivit ad patriam? Repulit Domi-
nus Martham, de cuius ministerio temporalem cibum assumpsit, licet spiritualiter amaverit et Mari-
am. Sane dubitasse quandoque Petrum invenio, nunquam vero Iohannem. Et tibi hostis occurrit
inermis, vix insonuit comminatio de remotis, et tu dimittis animum, deponis brachia et laxis hume-
ris arma deicis tam munitus. Quid autem metuis in apostolice petre soliditate fundatus? Quid metu-
is, cum non tu tibi honorem assumpseris, sed vocatus a Domino tamquam Aaron? Quid metuis,
quem non affectio ambiens, sed excusatio affectata per eminentes gradus meritorum promovit? Eia,
frater, revertere, revertere, precor, ad te, et cum accesseris ad servitutem Dei, sta in iustitia et forti-
tudine, ne sis, quod absit, de filiis Effrem, qui intendentes arcum et emittentes sagittas convertuntur
in die belli retrorsum, sed potius utaris [et] audacius spiritualis militie cingulo, ubi [ei], qui plus
institerit, imminebit instantius adversitas preliorum. Dominus enim tibi adiutor est et non timebis,
quid faciat tibi homo. Et ego quasi pulvis et cinis post Dominurn ad servitia in auxilium tui, ad
utilitatem monasterii tibi commissi pro salute anime mee totum id, quod sum, totum, quod pos-
sum, libenter impendo, libenter offero, dummodo ad nullius muneris speciem, nisi dumtaxat in
orationum suffragiis, circa me ad aliquod genus retributionis intendis. Ad hec, cum dominus S., vir
magni consilii, vir probate fidei, vir note virtutis existat, eius auxilium invoca tamquam patris, cui
volo te credere et reddere stcut mihi,

2

Thomas schreibt dem Kénige Friedrich II. iiber die Zwietracht der Séhne des Grafen P(etrus) von Cela-
no; dass Graf Richard und P(etrus) Briefe des Kénigs erwarteten; dass Graf T(homasius von Molise,
Schwiegerssohn des Petrus,) eine Antwort wegen der Gefangenen ablehnte, aber einen seiner Sohne zu
schicken beabsichtige, um den Konig um Gnade zu bitten; dass er rate, auf Befreiung der Gefangenen zu
bestehen und sich iibrigens beztiglich der Begnadigung nicht schwierig zu zeigen; ersucht um Nachsicht
von Beleidigungen, welche einige Capuaner dem Konige zufiigten. — BF

Drucke: HORMAYR, Dictamina S. 522; HUILLARD-BREHOLLES, Historia diplomatica 1 S. 928 ff;
WINKELMANN, Acta I S. 478 f- Nr. 596.
Regest: BF 12641.

Procurato, prout Domino placuit, negotio Capuano nacta occasione de discordia filiorum quondam
P. comitis Celanensis, de qua grandis imminebat turbatio regioni, cum hinc inde multi pararentur
ad guerram, per Marsiam transitum habui et suasi, ne terram turbarent, et quantum licuit et decuit,
institi ad liberandum captivos, super quo comes Riccardus et P., ut dicebant, vestre magnitudinis
litteras expectabant. Comes autem T., qui pro captivorum subsidio satis se devotum et humilem
obtulit ad vestra servitia, probato fideli vestro .. archidiacono Capuano et mihi noluit de captivis
suis sine consilio dare responsum. Ut autem verum fatear: si [ille] quibusdam de suis credit et ali-
quibus alienis. de clementia vestra penitus desperaret, quod. ut iuxta conscientiam loquar, non ex-
pediret hominibus regionis nec proposito, quod incepistis pro subsidio Terre Sancte, nec filio ve-
stro, si remanere deberet in regno. Sane deliberavit ad ultimum, quod premitteret unum de filiis
suis, videlicet .., imploraturus gratiam vestram per ipsum. Ad hec, si placeret in hiis consilium
meum, bona fide consulerem, ut habito pleno et sufficienti de captivorum liberatione contractu,
cum illorum detentio iam vestro non cedat honori, circa predictos vos non multum difficiles exhi-
beretis ad veniam propter muita, que circumspectio vestra satis advertere poterit per se ipsam. Porro
de filiis regni sum et libenter commoda regni procuro eo teste, cui omnis voluntas loquitur et omne
cor patet. Inspiret autem Dominus, ut excellentia vestra provideat meliora. Ceterum de Capuanis
adicio, quod, cum inter eos sint quidam iuvenes et forte minus prudentes, qui subito facti ferventes
et honoris regii zelatores sub umbra vestra proprias prosequuntur iniurias et ad graves offensas prosi-
liunt aliorum, expedit, si placeret, ut in adventu vestro suspenderetis, quas suscitant, questiones.
Misericordius tamen et decentius crederetur, ut ob illius reverentiam, qui, cum iratus fuerit, non
obliviscitur misereri, illas, que vos tangunt, circa predictos cives remitteretis offensas, memores
quod, si culpa non esset, locum venia non haberet.

3

Papst (Alexander IV.) ermahnt die Grofven Danemarks, ihrem unmiindigen Konig (Erich Klipping) und

seiner Mutter M(argarete) gehorsam und ergeben zu sein und das Reich zu schiitzen. — Schaller
(1260 Anfang)

Druck: HELLER, Stileinfluf. S. 448 ff, Nr. 2 (bearb. SCHALLER).

Ad populorum regimen et tutelam constitute sunt in orbe terrarum ab eo, per quem reges regnant
et principes imperant, regum et principum potestates, ut in virga equitatis et iustitie populos ipsos
regant et in tranquillitate pacis custodiant sibi subditas nationes ipso universorum domino, qui
iustitiam diligit et vultus eius inspicit equitatem, iudicium regibus et principibus ipsis dante ac eis
ad vindictam malorum, laudem vero bonorum executionem temporalis gladii committente. Nequa-
quam enim homines, quos liberos natura constituit, posuissent super sua capita hominem nec se
alterius quam sui factoris imperio nisi eius providentia subiecissent. Sed ut eisdem regibus et princi-
pibus in solio iudicii sedentibus et dissipantibus suo intuitu omne malum innocentia tuta persisteret
et per eos imposito metu sceleribus, quorum metas inundavit diluvium, humanum genus pacis
abundantia potiretur, superiorum dominio naturalem submitti oportuit libertatem. Proinde, cum
non nisi a Deo sit principatus quilibet et potestas, decet et expedit, ut omnis anima sublimibus po-
testatibus sit subiecta, ne, si eis indebite fortasse resistat, ordinationis divine obviet voluntati sibique
per hoc iusto iudicio dampnationem acquirens iram in die ire sibi dampnabiliter thesaurizet ac
dampna incurrat temporalia et eterna. Cum igitur rex regum et dominus dominantium, qui solus
habens in regnis hominum potestatem, quos vult, suscitat super illa, quique reges et regna suo regit
arbitrio et disponit, carissimum in Christo filium nostrum .., illustrem regem Dacie, vobis in regem
prefecerit eumque regia stirpe ortum in dicti regni solio ad ipsius regni et vestrum regimen sublima-
rit, nos, qui regem ipsum eiusque regnum sub nostra et apostolice sedis protectione recepimus,
grandi desiderio expectantes vos eidem debite fidelitatis et devotionis sinceritate obsequi reverenter,
universitatem vestram monendam rogandam duximus attentius et hortandam per apostolica vobis
scripta mandantes ac in remissionem vobis peccaminum iniungentes, quatenus dicto regi in etate
adhuc tenera constituto et carissime in Christo filie nostre M. vidue, illustri regine Dacie, matri
eius, prompte fidelitatis et prone devotionis debitum exsolventes suis et predicti regni profectibus
efficaci studio et ferventi sollicitudine intendatis ad tuitionem dicti regni omnimodam operam et
diligentiam impendendo nec permittendo, quantum in vobis fuerit, regem ipsum et regnum ab
inimicis eiusdem aliquatenus molestari, ita quod exinde apud Deum et homines dignis mereamini
laudibus commendari et dictus rex vobis ad condigne retributionis premia merito astringatur nos-
que vobis exinde reddamur in vestris opportunitatibus favorabiles et benigni.

4

Papst (Honorius LIL.) ermahnt die Grofsen des Kénigreichs (Kastilien), ihren unmiindigen Konig (Ferdi-
nand III.) aus der Gefangenschaft zu befreien und die Kéniginmutter (Berengaria) sowie das Reich gegen
alle Widersacher zu schittsen. — Schaller

(1218 nach August 19)

Druck: HELLER, Stileinfluf. S. 446 ff, Nr. 1 (bearb. SCHALLER).
Hegest: SCHILLMANN, Formularsammlung Nr. 508.

Ad extollenda iustorum preconia et reprimendas insolentias transgressorum prospiciens e celo iusti-
tia erexit in populis regnantium solia et diversorum principum potestates. Caruisset namque liben-
ter humana conditio iugo dominii nec libertatem a se, quam eis natura donaverat, homines abdicas-
sent, nisi quod impunita licentia scelerum in evidentem humani generis perniciem redundabat. Et
sic ex necessitate quadam oportuit naturam subesse iustitie ac servire iudicio libertatem, nec exquiri
extrinsecus decuit ad populorum regimen speciem alteram creature, sed homo prelatus est homini,
ut gratiorem prelaturam efficeret idemptitas speciei. Porro non ob hoc solum dominos subditis
sententia divina prefecit, ut eis dominando preessent, sed ut ipsis pacis et iustitie copiam ministran-
do prodessent, ut appensis in statera iudicii meritis singulorum condignis dignos prosequantur favo-
ribus et in facinorosos exerceant debite gladium ultionis. Decet igitur, ut subditi colla humilient
mandatis et beneplacitis dominorum eisque debitam reverentiam, ad quam ipsi tenentur, impen-
dant et circa iura ipsorum eis liberaliter exhibenda nostri mandato pareant redemptoris, qui ostensa
sibi figura numusmatis que sunt Dei Deo, et que sunt Cesaris Cesari reddenda constituit et precepit.
Cum enim ex Deo regnent reges et principes principentur, hii, qui resistere terrenis potestatibus
moliuntur, manifeste videntur divinis dispositionibus obviare, ac propter hoc celestem contra se
iram provocant, dampnificantur frequenter in temporalibus et nonnunquam etiam animarum peri-
cula, quod est deterius, incurrere dignoscuntur. Cupientes itaque, ut vos iura debite devotionis et
fidei karrissimo in Christo filio nostro .. pupillo, illustri regi Yspanie, hoc maxime tempore, quo
ipsum adversariorum suorum tenet carcer inclusum, prompta liberalitate ac liberali promptitudine
impendatis, presertim cum nos ipsum et eiusdem regnum sub nostra et apostolice sedis protectione
duxerimus admittendum, universitatem vestram monendam rogandam attentius duximus et hor-
tandam per apostolica vobis scripta mandantes ac in remissionem peccaminum nihilominus iniun-
gentes, quatenus eidem regi et karissime in Christo filie nostre .. vidue, illustri regine Yspanie, matri
et tutrici eiusdem obedientes ac intendentes fideliter et devote, circa defensionem dicti regni nec
non et liberationem ipsius regis omnem, quam potestis, exhibeatis opem et operam efficacem, nec
permittatis eandem reginam dictumque regnum, prout in vobis est, ab eorum adversariis aliquate-
nus molestari, ita quod crescatis exinde meritis apud Deum, penes nos gratia et apud homines clara
fama dictusque rex vestre constantis fidelitatis et constantie fidelis obsequia suo loco et tempore
condignis retributionibus prosequatur.

5

Papst Honorius III. fordert Kénig (Philipp II. Augustus) von Frankreich zum Kreuzzung auf und legt
den 24. Juni 1225 als Termin fest. — Heller
(1223 Marz / April, Lateran)

Drucke: RAYNALDUS, Ann. eccl. ad a. 1223 Nr. I ff-; HUILLARD-BREHOLLES, Historia diplomatica 2
S. 375 ff (unvollstiindig); THEINER, Vetera monumenta 1 S. 40 f. Nr. 83; Recueil des historiens 19 S.
733 ff; HOROY, Honorit IIT opera ommia 4S. 298 ff Nv. 84; Regesta Honortt papae [N, ed. PRESSUT-
11 2 S. 118 Nr. 4262 (Paraphrase); RODENBERG, Epp. saec. XIII I S. 152 ff; Nr. 225.
Registeriiberlieferung: Reg. Vat. 12 fol. 52r Nr. VII 176.

Regesten: POTTHAST 6969, 7035.

Iustus Dominus in omnibus viis suis, qui unicuique pro meritis condigna retributione respondet,
circa negotium Terre Sancte spem populi Christiani fovit aliquando prosperis et interdum debilita-
vit adversis. O quantum Christicolis videbatur arridere prosperitas! O quantum illuxisse credebatur
fidelibus felicium aurora successuum, quando crucesignatorum exercitus Egyptum aggrediens post
turrim captam, post transitum fluminis, post hostes exterritos in adversariorum stationibus castra
fixit et Damiatam, que robur censebatur Egypti, duris obsidionis angustiis coarctavit! Res quidem
agebatur miraculi, cum Dominus, qui elegit infirma mundi, ut confunderet fortia, civitatem expu-
gnationi difficilem eo tempore tradidit gerentibus bellum eius, quo invaluerat multum partis adver-
se potentia, et abbreviatus erat non modicum nostrorum numerus bellatorum. Habebat autem in
hiis universitas Christiana, unde protenderet quasi certe spei fiduciam in futurum, verum succeden-
tibus prosperis victores obliti nomen Domini post triumphum, dato virtutibus libello repudii, sic
contraxere cum vitiis, quod detrahebatur fidei, ubi convertendi fuerant infideles, et maior erat pec-
catorum commissio, ubi maior remissio sperabatur. Quapropter provocatus Dominus dexteram in
sinistram et gratiam mutavit in iram, citharam nobis vertit in luctum et gaudium transtulit in mero-
rem, cum nostris in manu hostili conclusis et perdita Damiata brevi dierum numero sic exinaniti
sunt temporis longi labores, quod non solum blasphemorum iniuriis nomen est expositum Chri-
stianum, verum etiam quoad aliquos, qui aliquando communicaverant fidei, contemptui datus est
ipse Christus. Unde facta est durior post prosperitatem adversitas et eo minus habuit consolationis
afflictio, quo minus argumenta prosperitatis preterite subsecute iacture pati poterant coniecturam.
Sed licet iniquitates nostre quandoque diviserint inter nos et dominum nostrum, non est tamen
aggravata eius auris, ut non exaudiat, nec abbreviata manus eius, ut salvare non possit. Misericordi-
am quippe non continebit in ira, quin saltem propter nomen suum, ne ulterius blasphemetur in
gentibus, potenter exurgens iudicet causam suam, et exaltans humilem in salutem iniquos abigat et
consternat elatos. Ecce ipsius inspiratione, ut firmiter credimus, karissimus in Christo filius noster
Fridericus, illustris Romanorum imperator semper augustus et rex Sicilie, omissis multis arduisque
negotiis, quorum onus honorem imperialis celsitudinis sequebatur, venit ad nos in Campaniam
nobiscum de predicte terre subsidio tractaturus, ibique presentibus venerabili fratre nostro .. patriar-
cha et carissimo in Christo filio nostro Iohanne illustri rege Ierosolimitano, .. Bethleemitano epis-
copo, .. magistro Hospitalis, .. preceptore Templi et .. magistro domus Theutonicorum ac aliis,
quos ad tractatus huiusmodi [ex] diversis mundi partibus credidimus adhibendos, singulis, que na-
tura negotii requirebat, diligenti meditatione pensatis, idem imperator ad nostrum beneplacitum et
consilium predictorum transfretandi terminum in festo beati Iohannis baptiste post biennium pro-
ximo secuturo prompta voluntate suscepit, corporale super hoc exhibens spontaneus iuramentum.
Denique, ut ad id plenius suum manifestaret affectum et plus fidei daretur negotio ac omnino
suspicionis contrarie scrupulus tolleretur, ad instantiam patriarche predicti et aliorum orientalium
in nostra et fratrum nostrorum presentia et multitudinis hominum, qui ad colloquium venerant, se
ducturum in uxorem legitimam filiam regis eiusdem iurisiurandi religione firmavit. Sane probabili
presumptione tenemus, quod a Domino factum est istud, ut votis fidelium optate rei successus
exolvat, quod preconcepte spei preludia promiserunt; ad sui restaurationem negotii tuum et aliorum
regum ac principum animos ipse filius summi regis accendet, qui de secreto patris in publicum
egressus ad servos ad ima descendit, ut subditis ad summa pararet ascensum, sub testa nostre morta-
litatis figulus in terris visus et cum hominibus conversatus. Tuum procul dubio expetit et expectat
auxilium causa Christi, et probatam domus tue potentiam desiderat Terra Sancta. Nunquid non
habuit de iuventutis tue primitiis, et de maioris etatis reliquiis quasi de vite decima non habebit? O
quantum accresceret eiusdem terre subsidio, si de propagata devotione patris in filios per unum ex
ipsis subvenires in tante necessitatis articulo crucifixo! O quam magnifice ad succursum devota Gal-
lia se pararet, ut mittendum placeret et misso! Absit, ut post terga remaneat, que precedere consue-
vit. Absit, ut tam salutari Christi servitio gens tam Christiana se subtrahat! Absit, ut, que pro Do-
mino hactenus onera multa sustinuit, in peculiari bello Dei filii solvat militie cingulum, arma relin-
quat rubigini, animum neget victorie, cum corona non desit victoribus per gratlam et merinum in
presenti, per gloriam et premium in futuro. Hinc est, quod excellentiam tuam affectuose rogamus,
serenissime regum, et a te instanter poscimus, Christianissime principum, obsecrantes per Patrem et
Filium et Spiritum sanctum, per sanguinem Jesu Christi, ut exurgas in adiutorium Christi tui, qui
quodammodo in se prodigus et parcus in servis, temporali morti se tradidit, ut te a faucibus mortis
eriperet sempiterne. Exurgas et liberes terram illam, in qua salutem humani generis operatus est
personaliter ipse salvator. Exurgas ad contritionem nationis prave atque perverse, que, ubi sit deus
Christianorum, improperat, et multis insultat opprobriis nomini Christiano. Et quidem illatas sub-
ditis tuis offensas ulcisceris, et Dei tui non vindicabis iniurias tam atroces? Ad hereditates tuorum
manus invasorum extendi non pateris, et patieris hereditatis dominice tanto tempore detentores? Ne
igitur in Deo periculose dissimules, quod iuste non tolerares in homine, pungat cor tuum tui con-
tumelia creatoris, accendat te zelus fidei Christiane, ut sic in forti manu et extento brachio terre
memorate subvenias, quod insinuato nobis subventionis tue proposito ante faciem aliorum te fruc-
tuose ponamus exemplar in tuis laudibus gloriantes, tibique accrescat cumulus meritorum non so-
lum ex hiis, que feceris per te ipsum, sed ex aliis etiam, que facti tui similitudine subsequantur. Da-
tum, Lateran.

6

(Papst Honorius ILI. an Konig Friedrich IL): setzt nach dessen Verlangen, wiewohl wegen seiner eigenen
Verantwortlichkeit sehr ungern, den Aufbruch zum Kreuzzug zum vierten Mal hinaus auf den 1. Mai;
ermahnt den Konig aufs dringendste, sich zu waffnen und die Sache Gottes zu fihren; verheifst auch
Erfiillung der sonstigen Bitten. — BF

(1220 Mérz 20, Viterbo)

Drucke: RAYNALDUS, Ann. eccl. ad a. 1220 Nr. 6 f: (unvollstdndig); WINKELMANN, Zwélf Papstbriefe
S. 377 f: Nr. 3; HOROY, Honorii III opera omnia 3 S. 409 f- Nr. 109; Regesta Honorii papae III, ed.
PRESSUTTI I S. 393 f. Nr. 2372 (Paraphrase); RODENBERG, Epp. saec. XII 1 S. 79 f. Nr. 112.
Registeriiberlieferung: Reg. Vat. 10 fol. 169v Nr. IV 691.

Regesten: POTTHAST 6216; BF 6364.

Sinceris, fili karissime, fulgebat affectibus et ferventis animi desiderium exponebat pagina, quam
misisti, devotione plena et humilitate non vacua, que, dum perceptorum beneficiorum memoriam
replicat, et offert gratiarum vicissitudine apparatum. Habet mater ecclesia in tali ac tanto filio, ut
gaudeat de collatis; habet etiam, ut in conferendis de adiectionis plenitudine nil omittat. Benedictus
Dominus, per quem reges regnant et in regno hominum Dominantur, quia, sicut firma spe creditur
et probabili presumptione tenetur, ecclesie sue providit de filio, qui, dum lac teneris annis exhibi-
tum et cibum solidum in etate maiori perceptum plenis labiis et scriptis autenticis recognoscit, dul-
cior ac suavior redditur sollicitudinis labor in fructu. Hec itaque faciat Dominus et hec addat, ut,
quod super hiis salubriter inspiravit, salubrius prosequendo saluberrime ipse perficiat, quatenus
continuata devotio sic uniat finem principio, quod toto tempore vite tue totus dicaris ecclesie, totus
Dei. O quantum desideramus te in conspectu Altissimi, o quantum in oculis hominum, ut apud
illum quicquid est integritatis observes et apud istos nichil notabilis expositionis incurras. Porro, qui
satis diligit, satis timet. Unde non mirum, si de retardato processu tuo in subsidium Terre Sancte
tibi timeamus et nobis; tibi, ne per totiens repetite dilationis instantiam offensam, quod absit, po-
tentissimi regis incurras; nobis, ne facilitate prorogationum huiusmodi causam illius summi pontifi-
cis, qui pro salute populi in ara crucis se ipsum obtulit hostiam Deo patri, videamur negligentie
reliquisse. Verum, quia adhuc instas, ut adicatur quarta dilatio, et non attendis, quod tribus citatus
edictis, si ad iudicium venire contempnit, potest contumacie argui, et iudicis si cesset officitum de
negligentia reprehendi, videtur nobis, quod dilationem non tamen intenderes et repetitam quamli-
bet vacuares. Sed scimus, quod ad purgationem more nonnullas causas excusationis allegas; scimus
etiam, quod non sic eas interpretantur emuli ut amici. Nos autem, ne, quod absit, tam cari filii
famam exponere videamur contemptui, usque ad festum sancti Michaelis tui processus terminum
prorogamus sperantes, quod excellentia regia sic potenter aggredietur, sic expedite prosequetur ne-
gotium Jesu Christi, quod totiens indulta dilatio, que hactenus visa est subiacere calumpnie, quasi
excogitate ascribi prudentie ac utcumque assumi poterit ad cautelam. Sane considera, cuius sit cau-
sa, que geritur, quia Christi; cuius commodum, quia prosequentium ipsam; cuius gloria, quia totius
populi Christiani, et negligis esse prosecutor cause Dei, procurator commodi tui et Christianitatis
athleta? Et quidem ad ista te Dominus beneficiis allicit, miraculis provocat, exemplis informat. Be-
neficiis allicit, quia te tam depressum aliquando sic tandem erexit in altum; miraculis provocat, quia
de Damiata munitissima civitate plene desiderium pusilli exercitus Christiani spe debilitante perfe-
cit; informat exemplis, quia non solum nobiles et potentes, sed etiam pauperes et debiles hoc salubre
negotium sunt aggressi. Quapropter diligenter advertat rex tam grandis et nobilis, tam potens et
fortis, quod in hiis eo minus excusationis competere poterit, quo plus videtur suppetere facultatis.
Exurgat igitur excellentia regia, exurgat princeps egregius, quoniam, ut speramus, paratus est Do-
minus grandem offerre triumphum, qui multam iam attulit de paucorum labore coronam. Accinge-
re gladio circa femur, potentissime principum terrenorum, accingere in humilitate potens, accingere
in potentia humilis, non in brachio tuo confisus, sed de manu Altissimi suscipias in tanti consum-
matione negotii gloriam, que speratur. Ceterum, licet prorogatus sit terminus, tu nichilominus inte-
rim prudenter et patenter, prout potes, in apparatu, quem tantum negotium exigit, iter arripias,
quoniam non solum prosecutio itineris, sed etiam prosecutionis fama preambula multos sollicitabit
ad iter, multos premittet in subsidium Terre Sancte, per quos dante Domino nostri reparabitur
robur exercitus et partes concutientur adverse.

7

(Thomas an einen Prilaten des Kénigreichs): bittet ihn, den Briefiiberbringer Jobannes, der bei ihm
durch Verleumdung im Verdacht der Untreue gegen Konig und das Kénigreich steht, milde zu beurteilen
und ihm selbst wenigstens eine Antwort auf seine zahllosen Briefe zukommen zu lassen. — Heller

(vor 1220 November 22)

Iohannem, latorem presentium, quorundam sinistra suggestio, sicut dicit, in multe confusionis
induxit opprobrium, cum instantia talium robur conscientie vestre iam flexerit ad credendum eum
non fuisse regi ac regno fidelem. Ex quo videtur, ut asserit, nexum cuiusdam perplexitatis incurrere,
cum, si auctoritas vestre credulitatis id teneat, diffiteri non audeat, et confusionem huiusmodi cons-
cientie non patiatur integritas, et sic credentis reverentiam metuit, sed veritatis existentiam non
formidat. Verum in hiis recurrit ad tale remedium, ut ipsum amici vestri ad gratiam vestre miseri-
cordie introducant. Unde a me, cum sim unus ex hiis, quos diligit anima vestra, postulavit, ut scri-
berem, et scribo desiderans semper illum vos habere pre oculis, qui, cum iratus fuerit, non oblivisci-
tur misereri. Ergo, si placet, pateat ei vestre mansuetudinis ianua, ut intelligat, quod pro eo apud
amicum interpellat amicus. Ad hec, pater, quoniam aliqui, prout volunt, non tam corrigendorum
excessus quam manus considerant correctoris, post virgam et vinum manne memores sitis et olei,
attendentes, quod, si culpa non esset, venia locum non haberet. Adicio, ut, si sollicitudinis vestre
prescriptio aliquid interruptionis admittat, sit vobis scribere pro quiete, ut saltem unum responsum
obtineam de tot legionibus litterarum.

8

(Thomas) an einen abwesenden Prilaten: Mahnung zur Heimkehr (an die Kurie?). — Heller
Adventus hominis, quem vos scitis, labores graves et sumptus grandes habet annexos. In absentia
patris familias quandoque minus bene familia regitur, bona non tute servantur, acuuntur lingue

detrahentium in absentem, impetitur fama. leditur honor. Ex hiis ergo vestra circumspectio colligat
amici consilium, dummodo contrarium urgens necessitas non inducat.

9

(Thomas) beredet einen Ordensritter, dem er entgegen dem Mandat des Papstes keinen Rat geben will,
sich einen an der Kurie fremden Beschiitzer zu suchen, vielleicht in Apulien (am Hofe Friedrichs II.?). —
Heller

Druck: HELLER, Geschifisgang S. 296 Nr. 67.

Cum superioris iudicium non dependeat ab inferioris arbitrio, super hiis, que missa pagina contine-
bat, consilium dare non audeo contrarium mandato maioris. Ad hec, ut pro equo equus habeatur
affectus, si non est aliquis in curia curialis, queratur curie peregrinus, cui circa dilecti consilium via
sit curialior eligenda. Verum, quod avara non dederit curia, forte liberalis Apulia non negabit. Cete-
rum de duplici cingulo non invidetur amico, quia nonnunquam insolescit in milite clericus, et miles
in clerico delitescit.

10

(Thomas) an einen befreundeten Arzt, der zugleich ein prominentes Mitglied der Kurie ist (Romanus
Bonaventura, Kardinaldiakon von S. Angelo?): dringende Bitte unter Angabe des voraussichtlichen Itine-
rars der Kurie in den ndachsten Monaten, méglichst ununterbrochen dort anwesend zu sein, sowohl mit
Riicksicht auf den kranken Magister R., der auf die medizinische Fiirsorge hofft, wie besonders im Hin-
blick auf die schwierige Wage der Kirche, der er seine Gegenwart nicht entziehen kann. — Heller

(1228 Mitte Mai)

Spoleti otiosus est stilus notarii, vacat penna scriptoris, audientie non datur auditus, sententie sus-
penduntur. Talem procul dubio curiam Fuliginum feria sexta recipiet talemque Assisium secunda
proxima futura committet. Interim autem, amice, sine dispendio domus vestre poterit mora vestra
compendiosa esse magistro R., ut ei de medici continuata presentia fructum salutis optate spes non
intercisa producat. Deinde sperat Perusium cutie stationem. Sane consideratis, que taceo, credo,
quod presentiam vestram ecclesie precipue hiis diebus forte periculose negatis. Inspiret autem vobis
omnipotens, quod magis vestre viderit expedire saluti.

11

(Thomas an einen Prilaten des Kénigreichs?): trostet ihn in einer schwierigen Lage, dass Gott sich der
scheinbar von etlichen verlassenen Sache der Kirche, des Kaisers und der iibrigen weltlichen Fiirsten wie-
der annebrnen werde. — Feller

(nach 1220 November 22)

De manu Domini nunc prospera, nunc adversa suscipimus, sed debemus in illis cautelam et in istis
patientiam observare. Ergo, pater, de casu, qui contigit, mens vestra non excidat, quia eo fortius, ut
speratur, suum Dominus resumet negotium et ministerium ecclesie et .. imperatoris semper augusti
nec non et aliorum principum secularium prosequetur, quo magis credebatur ab aliquibus destitu-
tum.

12

(Thomas) erteilt in einem eingeschlossenen Zettel einen erbetenen Rat in einer Klagesache, die der Proku-
rator R. des Gegners bei dem weltlichen Gericht entscheiden lassen will, statt sich, wie nach der Impetra-
tion des papstlichen Briefes Zu erwarten gewesen, mit seiner Appellation an die Kurie zu wenden. — Hel-
ler

Druck: HELLER, Geschiifisgang S. 300 f. Nr. 78.

Credebamus, quod R. prosequeretur questionem .. de .., cui voluntarius se ingessit, et sic negotium
per appellationem ad examen summi pontificis deferretur; sed sicut per litteras vestras accepimus,
supersedere videtur litteris a sede apostolica impetratis, nitens ad gravamen vestrum per curiam
secularem. Super quo placuit nostrum adire consilium, quod libenter offerimus parati vobis in ve-
stris negotiis plenum’, quantum cum Domino possumus, auxilium impertiri. Quid autem nobis
videtur in hiis, patere poterit per cedulam interclusam.

13

(Thomas) verspricht einem Freunde, bei seiner Riickkehr nach Rom sein Méglichstes zur Unterdriickung
eines gegen jenen arbeitenden Bittstellers zu tun; ersucht, das fiir ihn gekaufte Pferd wieder zu verkaufen
und den Erlés zum Nutzen (des Papstes?) zu verwenden. — Heller

Druck: HELLER, Geschiifisgang S. 278 f- Nr. 36.

Cum reverteremur ad Urbem, dante Domino ad reprimendum improbi petitoris affectum dabimus
operam efficacem. Ad hec rogamus et monemus, si possumus, quatenus equum, quem pro nobis
emisse vos* dicitis, vendatis, pretium in utilitatem vestrl’ domini conversuci. Absit, ut ad manus
respiciamus amici, corde contenti. Absit, ut sit amicitie nostre dura condicio, cum honores, non
onera, prout facultas se ingerit, procuremus amici*.

14

Thomas bittet den Papst Gregor IX., seinem Amte und seinen Worten entsprechend fir den Frieden zu
wirken; weist auf eine durch die Bedeutung der Aussteller fir den Frieden wichtige Urkunde und auf
friedensfeindliche Bestrebungen von Geistlichen hin. — Heller

(1229 Dezember)

Drucke: HORMAYR, Dictamina S.550 (unvollstiindig); HAMPE, Aktenstiicke S. 7 f. Nr. 5 (unvollstin-

dig).
Regest: BF 11061.

Quot bona sperantur provenire de pace, hii satis intelligunt, qui discrimina guerre senserunt. Cum
ergo illius, qui pacis est actor, vicem geratis in terris, pro Deo et salute populi sic ea, que ad pacem
sunt, sanctitas vestra provideat, ut non irrita fiant, que de vestris labiis processerunt. Ad hec liceat in
pagina missa, pater reverende, ut apud Deum in commisso mihi negotio suffragia mittentium impe-
trarent, quod missi meritis non debetur. Ceterum multi sunt clerici, qui nituntur impedire concor-
diam, consueti fecundius in aqua turbata piscari.

15

(Thomas an den Kaiser): tiberldsst Friedrich II. zum dritten Mal ein Pferd; hofft, ihm noch ein viertes
anbieten zu diirfen; dafiir will er Friedrich die ihm selbst zustehende Aktion gegen einen Herzog tiberlas-
sen, da militdrische Erfahrung notig ist; bittet jedoch, den Herzog in Erinnerung an die Ergebenheit
seines Vaters nachsichtig zu behandeln und als der Gesalbte Christi lieber sein Schwert gegen die Un-
gliubigen zu gebrauchen. — Heller

Desck: HORMAY®, Dictamina S. 587.

Cum strenuitas probata meruerit equum, offero tertium, quem quasi pro dono recepi benigne peti-
tum. Ceterum, ut spes prorogetur ad quartum, indulta in potentiorem licentia cessionis, actio, que
contra ducem competit cardinali, ceditur cesari habenti exercitium experientie militaris. Sane ut
loquar seria, cum misereri posse sit opus potentie virtusque potentis, vellem, quod dux predictus ob
devoti patris memoriam sentiret dexteram vestram parcendo maxime et miserendo potenter; vellem,
quod cum pace imperii converteretis gladium in vaginam, ut non maderet ulterius cruore populi
Christiani limandus et acuendus in Christi blasphemos, qui vos fecit sacre unctionis oleo christum
suum.

16

(Thomas) ermahnt Symon von Venafro und seinen Bruder, rechtzeitig die Schitze der Bildung einzu-
sammeln, damit er sie eines Tages vorfinde. — Heller

Inter cetera, que in hieme de montibus et nive descendunt, quidam, sicut audivi, descendit rivulus,
unde civitas Venafrana rigatur, et exinde colligitis lapides pretiosos. Sane rivulus ipse non plus nive
durare consuevit, et merito, quoniam omnes rivuli, qui de summitate montium habent originem, si
eis ex accedentibus non procuratur adventus, non plus manare curabunt, nisi quantum nix eis aqua-
rum copiam ministrabit, et sic, dum nix squalet, defluit, et nive cessante cessabit. Ergo, carissimi,
dum tempus habetis, non cessetis predictas gemmas colligere et in aula secretiori recondere, quod,
dum tempus advenerit requirendi, quod condidistis in aula, non sit locus ibi vacuus, quin gemmis
inveniatur ornatus.

17

Thomas rit dem Adressaten, die vom Papst in seinem Schreiben angeordnete Bepfriindung zu vollziehen.
— Heller

Voluntas est domini pape, ut provideatis .., sicut per ipsius litteras recepistis. Est igitur sani consilii
nostri, ut sic superioris voluntas executioni mandetur, quod inferioris devotio clarius elucescat.

18

(Thomas) rat, eine Klage gegen das Kapitel von St. Gregor in Spoleto zu verschieben bis zur Einsetzung
eines neuen Priors, der eine geeignete Untersuchung zulasst. — Heller

Druck: HELLER, Geschéifisgang S. 289 f- Nr. 56.
Contra capitulum sancti Gregorii Spoletani* movet ad presens P. de .., sicut audivimus, questionem.
Quid autem de illo ad plurium aures fama pertulerit, homines sentiunt regionis. Unde causa et
exactam expectat indaginem et diligentem expetit defensorem. Suspendat igitur vestra providentia®
congrua dilatione querelam, ut interim provideatur ecclesie de priore, qui in desiderio casum cause
non habeat*, sic illationem contrarie‘ actionis admittens, quod relationem exceptionum competen-
Thur noo. ornittat.

19

(Thomas) bittet einen Freund im Kapitel von Meaux, in seinem Auftrag die von ihm erbetene Bepfriin-
dung des Magisters Symon (von Venafro) durchzusetzen. — Heller

Cum intercipiat verba pudor interdum, lingua vicaria exprimit, quod propria non presumit. Sane
super hiis, que pro magistro Simone relationi vestre commisimus, scribi dilectis in Christo, Melden-
si capitulo, verecundia interdicit. Sic ergo vestra prudentia circa commisam materiam in eorum
consistorio proponere studeat, quod decebit, ut ab ipsis procedat affectio, que petitionem informet,
et egrediatur liberalitas, que formatam ad exauditionis gratiam introducat.

20

(Thomas) rit dem Adressaten, nicht an die Kurie zu kommen, da seine Petition im Augenblick vom
Papst nicht gewdhrt werden wird, es sei denn, dass ein dringlicher Grund vorliege. — Heller

Druck: HELLER, Geschéifisgang S. 262 Nr. 9.
Super hiis, que vestre littere continebant, consulimus, quod non veniatis ad curiam, cum tempore

isto petitio vestra in auditorio domini pape non veniret ad exauditionis effectum, nisi urgens causa
subesset, quam nescimus ad presens.

21

(Thomas) freut sich tiber das seinem lieben .. bereits Zugeteilte (Pfriinde?) und hofft, dass der Adressat
das noch Fehlende hinzufiigen werde. — Heller

Gaudemus super hiis, que acta sunt de .. dilecto nostro. Verum quia finis, non principium pugnam

coronat, laudabile principium fine laudabili concludatur; quare gratum gerimus et acceptum, si
sollicitudo tui laboris adiecerit, quod deesse videtur.

22

(Thomas) rit dem Adressaten, seiner Petition wegen selbst an die Kurie zu kommen. — Heller
Druck: HELLER, Geschéifisgang S. 262 Nr. 8.

Benigne recepimus litteras, quas misistis, diligenter inspeximus et consideravimus nihilominus ea,
que continebantur in cedulis interclusis. Sane hiis diebus dominus papa vix audit notarium, petitio-
nem de novo vix recipit, presertim in casibus illis, ubi aliquid difficultatis occurrit, nisi cum mora
periculum affert et res est tempore peritura. Hinc est, quod remittimus nuntium vestrum, presenti-
um portitorem, vestre prudentie consulentes, quatenus, si poteritis commode, accedatis ad curiam,
ut organo vive vocis collatione prehabita diligenti eliciantur facilius, que possibilitati videntur amica
et Fuerine votiva saluci.

23

(Thomas) mahnt den Adressaten zu gerechtem Verhalten einem Kloster gegeniiber; rit, ein (beabsichtigtes
Gesuch um eine kuriale Stellung?) fir einen anderen hinauszuschieben, da er inzwischen die Erlaubnis
des Papstes ausdriicklich erfragen will. — Heller

Druck: HELLER, Geschiifisgang S. 293 f- Nr. 62.

Si iuste egistis cum, Monasterio de .., toleramus; si vero iniuste, grave gerimus et indignum. Et qui-
dem non est virtuose potentie ostentare potentiam contra debiles et imbelles. Unde sic tractetis cum
hiis, qui sunt in monasterio supradicto, quod nulla eis remaneat iusta* de vobis materia conqueren-
di. Ad hec super curialitate illius, de quo scripsistis, consulimus, ut supersedeatis ad presens, et nos
interim domini pape licentiam expressius exquiremus.

24

(Thomas) verspricht dem Kénig von Frankreich (Ludwig IX.) seine Unterstiitzung in einer ihm mitge-
teilten Angelegenheit und ermahnt ihn, unter Hinweis auf die guben Erfolge seiner Vorganger doch den
Kirchen seines Landes gegeniiber zumindesten dieselbe Milde zu bewahren, wie jene sie tibten. — Heller

(nach 1236)

Drucke: HAMPE / HENNESTHAL, Reimser Briefiammlung S. 541 Nr. 62; HELLER, Geschéfisgang S.
292 f Nr. 61.

Super hiis, que vestre littere continebant, faciemus in Domino, quod decebit. Sane continuantes
affectum ad vos, quem ad progenitores vestros habuimus, consulimus bona fide, ut circa ecclesias
regni vestri ad minus illam mansuetudinem observetis, quam felicis* recordationis reges Francie
servaverunt. Porro de illorum profectibus excellentia vestra colligere poterit, si expediat a via talium
deviare, et utinam, qui turbare nituntur vos ecclesiis et vobis ecclesias opponendo, ad turbationem
domus regie non intendant. Hec autem scribimus, quia vos diligimus Deo teste.

25

Suadet isti, ut imitetur actus patris sui. — Rubrik ms. Troyes 883
Silere proposui, sed interdum silentium solvit amor. Verum tamen paucis utar, cum pauca sufficiant

sapienti, rogans, quatenus ante faciem vestram ponatis strenuos actus clare memorie patris vestri, ut,
sicut estis carne, sitis filius et virtute.

26

Inducit .. nobilem ad defendendas ecclesias et personas ecclesiasticas. — Rubrik ms. Troyes 883

Affectum, quem ad illustris memorie patrem vestrum habuimus, prorogantes ad vos libenter ad ea,
que sunt salutis et honoris vestri apud Deum et homines, vestram excellentiam invitamus. Hinc est,
quod nobilitati vestre fide non ficta consulimus et, quia pure diligimus, attente rogamus, quatenus
Olomucensem ecclesiam et alias in terra vestra vestre iurisdictioni subditas benigno curetis favore
fovere, ut libertas ecclesiastica protectionis vestre munita presidio publice fulgeat et persone ecclesia-
stice tranquilla securitate letentur. Contrahent enim manus ab iniuriis violenti, si vos ad subsidium
oppressorum dexteram extenderitis ultionis.

27

(Thomas) sendet einen von zwei Prokuratoren dem Adressaten heim, ihm die Griinde dieser MafSnahme
aufiragend. — Heller

Druck: HELLER, Geschiifisgang S. 301 f- Nr. 81.

De consilio nostro alter nuntiorum vestrorum revertitur, reliquo in curia remanente. Causa vero
consilii nostri relationi relinquitur revertentis.

28

Pfriindenbitte an die Kirche von Gaeta fiir einen armen Kleriker des Sprengels (Exordium). — Heller

Cum hii, qui altari serviunt, vivere debeant de altari, decet, ut benemeritis ecclesie regimini vestro
commisse beneficia conferatis, que vacare contingunt. Indignum siquidem esset, ut paupercula
Caiacensis ecclesia ubera filiis subtrahat et aliis porrigat non tam sugenda quam forte torquenda.
Porro filii lac sugunt et interdum extranei sanguinem eliciunt post butyrum.

29

(Thomas) an den Konvent von Montecassino: Warnung, dem kaiserlichen Hofrichter Magister Petrus
(Theodini de S. Germano) das Richteramt der Abtei, das der verstorbene Abt (Landulf) ihm zuerteilt
und verbrieft hat, nicht zu entziehen, da daraus Konflikte sowohl mit dem Papst wie dem Kaiser entste-
hen kéwnen. — Aleiler

(ewischen 1236 Juli 28 und 1257 Februar)

Intelleximus per venerabilem patrem .., Reginum archiepiscopum, quod bone memorie .. abbas
constituit magistrum P. iudicem .. abbatie concedens nihilominus illi, quod cuidam alii posset
committere vices suas, super quo exhibitum est scriptum abbatis et nihilominus confirmationis
littere sunt inducte, ex quibus urgens videtur formari querela ex eo, quod alius per vos ad iudicatus
officium inibi dicitur institutus. Miratur autem venerabilis pater .., Reginus archiepiscopus; miran-
tur et alii predictum magistrum Cesaris obsequiis insistentem contra iustitiam sic fore propulsum,
sunt etiam alii, qui hoc referunt ad principis iniuriam et contemptum. Porro incentores non desunt,
qui hanc suggerunt insinuandam summo pontifici et introducendam etiam imperiali audientie que-
stionem. Verum prefatus magister tam sua prudentia quam alterius forte consilio super hiis domi-
num papam, sicut credimus, non adibit. Ceterum, quia vos speciali in Domino affectione diligimus,
hec ad vestram notitiam duximus proferenda, ut habito prudenti consilio predicto magistro de iusti-
tie debito satisfiat et emulis vestris in hoc detractionis materia subtrahatur.

30

(Thomas) bittet den Adressaten, H. und M., die ihm (in Pfriindendiensten?) ergeben sein sollen, zu leiten
und oe unterweisen. — Heller

De turbatione vestra turbati de convalescentia congaudemus. Ad hec de hiis, que vestre littere con-
tinebant, presens pagina respondebit. H. et M. devotos esse volumus non solum suis, sed etiam
alienis, quos vestra prudentia frequenter inducat et informet, ut de via Domini non recedant, in
cuius pendet manibus hominum mors et vita.

31

(Thomas) beklagt sich als Stellvertreter des auf dem Kreuzzug abwesenden Kardinalbischofs (Pelagius)
von Albano bei dem weltlichen Herrn (von Marino), dass dieser in der dortigen Kirche, die dem Bischof
gehort, einen Kleriker vertrieben und einen Laien eingesetzt habe, von dem er die Einkiinfie der Kirche
erhalte; bittet, diese Mafsnahmen rickgdngig zu machen, und bietet an, selbst oder durch einen anderen
das Recht des vertriebenen Klevikers ase erweisen. — Hleller

Credimus et pro certo tenemus, quod puram affectionem habuit et habet ad vos venerabilis pater ..,
episcopus Albanensis. Unde, si ad eius iura manus extenditis, ei non equa retributionis vicissitudine
respondetis. Et quidem satis potestis advertere, quod et sedes apostolica et ipse offenditur, dum eius
iustitia leditur, qui ad honorem Dei et ecclesie totiusque populi Christiani non solum sua, sed etiam
se ipsum impendit obsequio Iesu Christi. Unde videat circumspectio vestra, si liceat et expediat vos
expulisse clericum quendam de ecclesia Marini et constituisse ibi laicum, per cuius manum recipitis,
sicut fertur, proventus illius. Porro, qui Deum timent, satis intelligunt, quanta in hoc irrogatur
iniuria non solum ipsi episcopo, cuius est ipsa ecclesia, verum etiam ipsi Deo. Ceterum, quia sa-
pientis est mutare consilium et prudenter errata corrigere, nobilitatem vestram rogamus in domino
iesu Christo, quatenus talia revocetis, cum nos, quibus dictus episcopus in recessu suo episcopatus
curam commisit, parati sumus pro dicto clerico per nos vel per alium, sicut vultis, iustitiam exhibe-
re.

32

(Thomas) an einen Wiirdentriiger des englischen Hofes (den Kanzler Radulf von Chichester): Fiirbitte fiir
den gefangenen Grafen (Hubert von Kent), fiir den auch Gregor IX. sich bei Radulf und Heinrich LI.
verwandt hatte. — Heller
(swisehen 1232 Juli 29 und 1234 Mai 29)
Druck: HORMAYR, Dictamina S. 558.
Pro nobili viro .., comite Cantuariensi, quondam iustitiario Anglie, dominus papa scribit domino ..

regi, scribit et vobis. A multis enim probabili coniectura tenetur, quod predicti comitis facile poterit
liberatio provenire, si vestre circumspectionis industria interposuerit efficaciter partes suas. Quia
vero, sicut audivimus, nos inter vestros annumeratis amicos, amica sinceritate consulimus et, quoni-
am honori domini regis et vestro credimus expedire, rogamus, quatenus ad liberationem predicti
comitis detis tam opem quam operam efficacem. Et quidem, si de bonis illius placeant aliqua excel-
lentie regie, prefatus comes, ut dicitur, non negabit, et poterit cum minori confusione dimitti vel
sue restitui libertati. Cum enim sibi et progenitoribus domini regis probata fide servierit, non decet,
ut sic in senectute frangatur, qui adolescens et iuvenis circa regum obsequia firmus stetit. Ad hec,
cum tranquillus regni status de manu vestra queratur, circumspectio vestra provideat, ut viri eccle-
siastici, nobiles et alii de regno Anglorum ea mansuetudine et benignitate tractentur, quod augeatur
in rege clementia et crescat devotio in subiectis. Illud autem, si placet, a memoria vestra non excidat,
quod rigor, dum nimis exasperat, interdum rebellionis aliquid ingerit et aliquando multum despera-
tionis inducit. Hec autem, que scripsimus, de corde puro et fide non ficta procedunt, cum domino
regi Anglie simus, quantum cum Deo possumus, debitores.

33

(Thomas) bietet einem Reichsfiirsten, mit dessen verstorbenem Vater ihn eine wechselseitige Freundschaft
verband, die Fortsetzung dieser guten Beziehungen an und bittet ihn nur, sich in den Fragen der Kirche
so zu verhalten, dass er seinen Interessen geziemenderweise dienen kénne. — Heller

Druck: HELLER, Geschifisgang S. 275 Nr. 31.

Inter alios imperii principes clare memorie pater vester specialem dilectionem ad nos habuit et nos
ad ipsum, et parati sumus continuare in filio, quod inceptum est in parente. Unde pro dono peti-
mus, ut sic exhibeatis vos in hiis, que Dei sunt, quod deceat nos utilitatum vestrarum esse ministros.

34

(Thomas) versichert den Adressaten, dass er seiner Ergebenheit eingedenk sei und dessen Recht an einer
zugesprochenen (Pfriinde) nicht in Vergessenheit geraten lasse. — Heller

Humilitatis et devotionis vestre signa et argumenta mente memori retinemus, de quibus poteritis et
Deum habere propitium et nos debitores et retributores pro posse. Credatis igitur firmiter et nulla-
tenus dubitetis, quod iuris vestri non sumus immemores et, quantum divina misericordia nobis
dederit, oblivioni impensam iam gratiam non trademus.

35

(Thomas an Friedrich II): ermahnt den Kaiser, sich nicht nach der ghicklichen Wendung seines Geschic-
kes durch harte MafSnahmen der schon lauernden Verleumdung auszusetzen, sondern unerachtet der
Einflisterungen Béswilliger dem Papst ergeben und freundlich zu schreiben. — Heller
Deseck: HORMAYR, Dictamina S. 552.
Quia sunt libera labia diligentis, libere loquor, ut diligo. Est, qui murmuret, est, qui detrahat, est,

qui calumpnietur actibus vestris, si poterit, precipue hiis diebus, cum defecerit, prout Domino pla-
cuit, vobis hostis. Desideratur quidem a talibus, ut egrediatur a vobis aliquid durum, quod retor-
queri possit ad notam. Sed placeat excellentie vestre consilium meum, ut, curo vobis prosperitas ex
adversitate provenerit et in medio tenebrarum Dominus prospexerit vos ex alto, plus benignitatis et
dulcedinis assumentes in spiritu devotionis et mansuetudinis domino pape, prout videritis expedire,
scribatis, non porrigentes aures malivolis, qui vos ecclesie et ecclesiam vobis libenter opponerent,
querentes in alieno dispendio lucrum suum.

36

(Thomas) widerrat dem Abt eines befreundeten Klosters, auf dem Wunsch nach seinem Amtsriicktritt zu
bestehen, nachdem der Papst, trotz der Geschicklichkeit des Prokurators G. und Thomas’ eigener Bemii-
hung, die Einwilligung zur Cession und zu einer neuen Versorgung versagte. — Heller

Druck: HELLER, Geschiifisgang S. 290 f- Nr. 57.

Vir probate prudentie, magister G., procurator vester, institit diligenter, ut impetraret super provi-
sione vestra litteras* post cessionem, quam ei circumspectio vestra commisit. Ad id nihilominus
operam dedit, qui vos et monasterium vestrum in Deo complectitur pure sinceritatis affectu. Sane
opportunam importunitatis instantiam voluntas superioris elisit. Verum, quia de preteritorum co-
niectura tenetur monasterium vestrum vobis commissum adhuc sub cura vestri regiminis salubriter
posse regi, sub spe providentie divine consulitur, ut non insistatis ad presens instantie cessionis. Nos
autem persone vestre et monasterii commoda, prout Dominus dederit, pleni favoris prosequemur?
effectu. Porro multum posset esse vobis in scandalum, si forsan in oculis vestri® subrogati manus
dispergeret, que multa sollicitudine congregastis.

37

(Thomas) schreibt einem Freund im Kapitel von Capua, der den Zwischentrigereien eines R. Glauben
schenkte, zusammenfassend tiber sein Verhalten in einer dem Adressaten wichtigen Stellenbesetzung in
der Kirche von Capua (Pfriinde? Bistum?). — Heller

Gratum mihi tue caritatis epistola retulit et conquerenti satisfecit amico. An non merito conqueri
poteram, an non ex iusta causa dolebam, si tam cari familia de tam caro talia presumebat? An do-
mus mea domus consuevit esse mendacii, ut allud verbo promitteret et aliud exhiberet in facto? Et
quidem non hoc habuit mea progenies, non hoc tuus Thomas, et numquid me degenerem probavi-
sti? Sane, quid nobis dominus papa de quodam retulit, quem aliquis nitebatur immittere, non igno-
ras; intellexisti etiam, quod ad devorationem ecclesie Capuane fauces aperiebant prorsus extranei, et
nosti, quod secundum votum et desiderium tuum ad illius promotionem operam dedi, in quo satis
intelligeris tu promotus. Erubescat ergo R., qui contrarium presumptuosus nimis asseruit et nimis
temere presumebat. Verumtamen quicquid vanus vane retulit, evanescat in aures, et tu firmiter
teneas et nullatenus dubites, quod amicus tuus esse non desinam, etiam si talem, quod nunquam
credam, dedignareris amicum.

38

Thomas an Friedrich II.: bittet den Kénig, das allzu dreiste Bewerben eines dominus um ein Lehen, das
Thomas’ Miindel und Verwandten zusteht, abzulehnen. — Heller
(1216-1220)
Satis intellegere potuit .., qualem me servitiis vestris exhibeam, et si non fallor, apud serenitatem
vestram esse non debet mee devotionis sinceritas aliena. Porro non sum ex illis, qui intendunt ven-
dere peregrina servitia sua vobis, quoniam in hiis me fateor debitorem, et utinam, sicut sum utilis,
sim acceptus! Profecto dominus .. poterat in hoc mihi sic facere gratiam, quod sibi gratia non noce-
ret, ut in feudum cuiusdam pupilli, consanguinei mei, in quo [ei] vel predecessoribus eius nulla
notabatur offensa, non se sic fervidum exhiberet, quod improbe petitionis instantia non sic impru-
denter obreperet, ut offenderet hominem et Deum non relinqueret inoffensum. O serenissime rex,
quantum throno vestre iustitie subtrahunt huiusmodi petitores, qui per circumventionum dispendia
vos ad pupillorum provocant lesionem! Placeat igitur magnitudini vestre supplicatio mea, quatenus
sic refrenetur effrenis petitoris affectus, quod mendax precator iusto iudicio careat impetratis.

39

(Thomas an Friedrich II.): empfiehlt dem Kénig, einen Boten des Papstes entgegenkommend zu behan-
dein, — Heller
(1216-1220)

Desck: HORMAYR, Dictamina S. 552.

Cum tractaretur de mittendo nuntio ad excellentiam regiam pro quibusdam negotiis, que in litteris
summi pontificis continentur, procuratum est, ut talis mittatur, qui et devotus esset ecclesie ac ho-
norem vestrum pleno desiderio aspiraret. Et nos quidem novimus et quamplures alii non ignorant,
qualem se iste ad utilitates vestras obtulerit quantumque industrie ac cautele habuerit in hiis etiam,
que non iniungebantur eidem. Et ecce, qui mittitur, non qualisqualis, sed ille, cuius affectum in
negotiis vestris examinavit effectus. Ceterum et nos quidem, quia sapienti pauca sufficiunt, conside-
ratis omnibus bona fide consulimus, ut persuasionibus et consiliis latoris presentium circa petitiones
summi pontificis vos non exhibeatis difficiles, sed potius favorabiles et benignos.

40

(Thomas) schickt auf Bitten des Adressaten dessen Kleriker, den der Papst zum Diakon geweiht hat,
zurtick; rét weitere Studien an, die den begabten Kleriker fordern werden; dankt dem Adressaten fiir
erhaltene Geschenke. _ Heller

Litteras vestras affectuose recepimus et iuxta petitionis affectum dilectum clericum vestrum a domi-
no papa in subdiaconum ordinatum ad vos duximus remittendum. Sane, cum virtutis materiam
habeat et expediat, quod proferat rem in actum, nostri consilii est, ut insistat studio querens et ac-
quirens pretiosam scientie margaritam. Sic enim super eo, quod in ipso fundatum est, superedificari
poterit, quod et suo et sociorum suorum desiderio satisfiat. De hiis autem, que nobis ex parte vestra
fuerunt exhibita, ad grates vobis assurgimus, licet gratius extitisset nihil nobis fuisse transmissum.

41

Thomas rit im Anschluss an die Fiirbitte eines anderen dem Empfinger, gegen einen Untergebenen mehr
Milde als Strenge walten zu lassen. — Heller
Pro .., ut audivi, scribit .. vobis, in quo adiungo me sibi, et suis adicio precibus preces meas sperans,
quod duos exaudietis in uno. Ad hec, cum reputer inter vestros amicos, consulo pura fide, ut vestri
regiminis regula non minus contineat misericordie quam rigoris, quia misericordia superexaltat
iudicium et in arca federis virga continebatur et manna ac Samaritanus vinum infudit et oleam
vulneribus sauciati.

42

(Thomas) bedauert, dass seine Freunde durch Liigen und erfundene Geriichte sich aufregten; versichert,
dass weder M. noch sonst jemand etwas Nachteiliges tiber den Adressaten berichtete; hofft auf den Fortbe-
stand ihrer Freundschaft. — Heller
Dolemus, quod moti sunt nostri, cum non sit mentis robuste mendaciorum flatibus concuti et fig-
mentorum concussione moveri. Nobis autem M. vel alius de persona vestra nil retulit, quod causam
commotionis afferret. Speramus tamen in gratia celestis agricole, quod semen amoris, quod inter
nos alta radice concrevit, nulla zizaniorum superseminatione peribit.

43
(Thomas) tibermittelt einem Erzbischof seinen Rat durch miindlichen Auftrag an den Uberbringer. -
Heller

(nach 1216 April)

Druck: HELLER, Geschiifisgang S. 298 Nr. 71.
Si grandis archiepiscopi thronum grandem ascenderet parvi consilium sacerdotis, scriptum preferret
ad presulem presbyterum consulentem. Verum ne pagina patiatur iniuriam, aliquid portitori com-
mittitur, ut ferentis lingua suscipiat, quod in epistolam forte lector inferret.

44

Thomas driickt dem Adressaten seine Befriedigung tiber sein heilsames Vorgehen gegen bestrafte Unterta-
nen aus, mahnt aber nunmehr zur Milde gemdff einem ihm gleichzeitig zugehenden (Pénitentialerlass).
— Heller
Gaudeo vobis, gaudeo et mihi de salubri processu, quem misse littere continebant. Ut autem post
virgani manna non desit, providetur per litteras, que mittuntur, ut per manum vestram olei sentiant
lenimentum, qui vini creduntur sensisse rigorem.

45

Wiederholt ep. I 41.

46

Inducit, ut errantem oviculam ad gregem revocare procuret. — Rubrik ms. Troyes 883

Descendit pastor excelsus ovem querere perditam, et ultro medicus salutaris venit ad egrum, ut
idem pastor et medicus ovem ad ovile suis humeris reportaret et egri languores pariter et dolores
ferret medicinaliter in se ipso. Sane, qui preest, vicem gerere debet illius, cuius vos desiderantes
sequi vestigia circa eos, qui vestre sunt cure commissi, latorem presentium ad vestre pietatis remedi-
um duximus remittendum, ut pastoris ac medici studium et officium exhibeatis eidem. Porro decet
vos, ut agnoscatis vultum pecoris vestri et ad gregem proprium errantem oviculam revocetis.

47

Thomas erteilt dem alternden Inhaber der Kirche von S. Maria Nova die Weisung, deren Grenzen sei-
nem Plane und Wunsche gemdff zu erweitern. — Heller

Intelleximus, quod calamus mensure de manu vestra non decidit et virtus clamoris iuvenem repre-
sentat in sene. Sane, cum incepti prosecutio operis plene vestro satisfacere videatur affectui, ecclesie
nove dilatandi sunt termini, ut sit, in quo sollicitudo succrescat; sit, in quo solliciti desiderium nu-
triatur; sit, in quo fervor spiritus otia tollat corporis senescentis.

48

(Thomas) bittet den Magister Johannes von Capua, doch nicht jedes kleine Geschenk sofort mit einem
Gegengeschenk zu erwidern, da dadurch die Gnade ausgeschaltet werde, die der Geber von dem Be-
schenkien erwartete. — Heller

Druck: BERTALOT, Un nuovo codice S. 157 Nr. 108.

Si caritatis signa et devotionis indicia vobis aliqua quandoque mittuntur, non est statim muneribus
rependendum, ne vicissitudo datorum in mercimonii speciem transeat et non affectus affectu, sed
munus munere compensetur. Solent quidem maioribus ab amicis minoribus mitti munuscula, ut
per ea quodammodo mittentis devotio presentetur. Sed ubi datis dona respondent, ibi gratia videtur
excludi, quam obsequentis sedulitas expectabat. Rarius ergo, si placet, mittantur exenia, quia caritas
non querit, que sua sunt, et retributori bonorum omnium non offerens a muneribus, sed ab offeren-
te munera placuerunt.

49

(Thomas) an einen Abt: Anweisung, zwei Ménchen ihren Ausbruch aus der Klosterdisziplin, wenn sie
sich reumtitig zeigen, in Milde zu verzeihen. — Heller

Litteras vestras affectione consueta recepimus et earum intellecto tenore satis notavimus illorum
duorum monachorum excessus, qui vita et moribus ab unitate discedunt. Consulimus tamen, ut, si
eos humiliari contigerit, aperiatis illis viscera pietatis, ne tamquam oves perdite illius morsibus ex-
ponantur, qui circuit querens, quem devoret, qui absorbet fluvium et non miratur et habet fiduci-
am, quod Tordanes influat in os eius.

50

Thomas gibt einem (jiingeren) Freunde (Studenten?) Weisungen fir eine tugendreiche Lebensfithrung;
verweist ihn zum Trost auf seine eigene demuitige und arbeitsreiche Lebenshaltung und verspricht, ihm
nach Kriifien beizustehen. — Heller

Quid carius proximo debeo, quid felicius optem, quam iuxta intentionis propositum laboris assequi
premium et fructum sue sollicitudinis reportare? Cupio te, carissime, prosequi feliciter, quod cepisti,
ut, dum in pomerio Domini poma vetera et nova decerpis, operum gustus reficiat, quem delectat
pariter et affectat. Si turba turbat, si frequentia fugat, imiteris Mariam, ut de verbi semine multiplex
fructus contemplationis exurgat. Si ora pallent ieiuniis, vigilia conficit, operis altitudo deterret, cla-
ma inde humilitatem meam et laborem meum; animus ex ipsa desperatione sumatur. Sit temptatio
causa exercende virtutis, ut depressus onere fortior resurgas ad servitia, et dum fragilis impugnat
conditio, pertinax sollicitudo repugnet. Marcet enim sine adversario virtus, et inter depressas hosti-
um acies gloriosior triumphus exibit. Ad que, si qua potero, prestabo subsidia, per que non prema-
tur amicus sub onere, sed facilius advehatur sarcina distributa per partes.

51

(Thomas) an einen Freund: Auskunft tiber die scholastische Berechnung der Verwandtschafisgrade fiir
eine rechtsgiiltige Ehe und die nach Ausspruch des Papstes zur Zeit beobachtete Regel. — Heller

Nobilis quidam de partibus vestris iuravit ducturum se filiam cuiusdam, qui eum quarto gradu
contingit. Super quo, ut securius discretio vestra procedat, postulastis a summo pontifice vel ab
amico rescribi. Sane cum principis tanti potestas maioribus occupata negotiis interdum minoribus
minus intendat, ne quamquam incurram de responsi dilatione calumpniam, quod didici, refero
eligens relator, non actor haberi. Porro non venit in dubium, quin hoc tenuerit scholastica regula,
videlicet, quod ultra lineam equalitatis gradum adicit adiecta persona. Profecto, quanto gradu remo-
tior distat a stipite, tanto gradu distant ad invicem persone, de quibus queritur. Unde in casu simili
dominus papa respondit, quod, cum ad quartum gradum consanguinitatis et affinitatis observantia
sit restricta, id nunc esse tenendum in quarti et quinti, quod olim in septimi et octavi distantia te-
nebatur.

52

(Thomas) schreibt (dem ihm befreundeten Archidiakon von Nevers), dass ihm geraten worden sei, wegen
der Beschaffung einer Handbibel, deren Ankauf er dem Magister P., seinem Familiaren, aufgetragen
habe, an den Bischof von Nevers zu schreiben, was ihm aber nicht angemessen erscheine, da es einer Bitte
um eine Bibel gleichkomme. — Heller

Commisimus magistro P., socio nostro, ut nobis emat et afferat bibliam manualem. Ad hec consu-
lebatur, ut scriberetur .., episcopo Nivernensi, sed non credimus decens sollicitudinem eius ad tale
negotium advocare, presertim, ne forte scriptum huiusmodi videretur notam tacite petitionis habe-
re.

53

(Thomas) bittet einen Prilaten, den im Dienste seines verstorbenen Vorgdngers als Prokurator wohlbe-
wabhrten Uberbringer seinerseits zu belohnen. — Heller

Druck: HELLER, Geschifisgang S. 309 Nr. 99.

Clari facti evidentia novimus, quanto sollicitudinis studio negotia lator presentium procuravit bone
memorie .., predecessoris vestri. Verum cum idem sit sublatus de medio, mors illius quasi emula
spem premii subtraxisse videtur, nisi vestra liberalitas suppleat, quod debitoris dextera finis interdic-
ta dispendio non perfecit.

54

(Thomas) an Elia (von Cortona): Anweisung, den Ubertritt des Briefiiberbringers zu den Cluniazensern
Zu genehmigen. _ Heller

Druck: LEA, Formulary S. 146 Nr. 150.

Zelum habere vos credimus animarum et velle, quod est salutis. Unde .., latorem presentium, ad
circumspectionis vestre remedium mittimus, ut consideratis, que refert, ne vagus pereat, Cluniacensi
ordini, ad quem illicentiatus se transtulit, de vestra licentia, si placuerit, astringatur. Expedit quidem
calamum quassatum non conteri et in erasione eruginis vas non frangi.

55

Thomas rit einem Vornehmen, die Nichte des Papstes (Gregor IX.?) und die Schwester eines Kardinals
(Rainald von Ostia?) zu heiraten. — Heller

Druck: Baumgartenberger Formelbuch, ed. BAERWALD S. 231 f Nr. 21.

Inter cetera, quorum cura nos angit, illa precipue meditatio mentem nostram occupat, illa nos solli-
citudo fatigat, ut domus vestra, quam suis respersit largitas divina muneribus, per humane delibera-
tionis consilium sic salubriter disponatur, quod in posteros per multiplicationem sobolis propagata
impleatur iocunditatis solatio vel gaudio, quo progenitores exultant in filiis filiorum, et sicut vitis
fecunda novos producit surculos, qui undique in electos nove propaginis palmites adolescant. Sane
quoniam explicatio prime originis qualitates patrias contrahit, que succrescit in filios filiorum, et
generationis seminarium ad eius procedit similitudinem, ex quo noscitur prodiisse, ad edificationem
domus vestre, ad stirpem videlicet vestri generis virgulis nativitatis floride fecundandam clara sunt
connubia exquirenda, ex quibus derivanda successio fulgidis prodeat natura titulis presignata.
Proinde in tali circuitu lustramus climata et circumspicimus regiones; domos illustrium et generosas
prosapias indagamus, si cominus vel per famam nobis occurrat, que nam sit vobis dignior matrimo-
nialiter copulari et fieri vobis perenne tori solatium ac in procreatione sobolis una caro et in guber-
natione rei domestice coadiutrix. Sed quocumque nos vertimus, ad unicum semper consilium per-
pensa deliberatio nos reducit, ut nobilis mulier domina .., neptis summi pontificis et soror .. cardi-
nalis, vestro lateri applicetur per matrimonii sacramentum, per honeste copule ministerium et per
actuum unionem, in fide puritatis et spe nuptialium premiorum. In alia siquidem, si que eligenda
videtur, si species rutilat, forsitan generis decus abest; si natales polleant, forma non splendet aut
mores non clarent aut fortuna pinguior non arridet. In hac vero Deus cuncta concessit munera gra-
tiarum, quibus honeste vite compositio redimitur; fragrat opinio, natura dotatur, per quam sanguis
etiam posset regius honorari, si ad illius fastigii consortium tolleretur. Plane pleneque certatim in ea
conveniunt munera gratiarum: claritudo prosapie diffusa per nobilium generationes quam plurimas,
quibus is, cui nupserit, apponetur; forme species, pulchritudo aspectus, decor vultus, venustas mo-
rum et integritas castitatis, de qua congrue dici potest hortus conclusus, fons signatus et per anto-
nomasiam virginei flos pudoris. Fortuna etiam ipsam supremis rote sue invexit apicibus beans illam
nec non in patruo, quem posuit Dominus in culmine verticis seculorum, credens in eius dextera
omnis terreni regiminis principatus, in fratre quoque, cui divinitus datum est cum conscriptis fra-
tribus principi principum assidere et tenere solium glorie inter eos. Imperantibus denique universis
per hos duos celsius sublimabimini, quibus quibus coniunctione ipsius domine quantumlibet pre-
potens gloriari poterit se adiunctum, cum in eis per tot felicitatis gradus viderit se promotum. An-
xiamur igitur, ne vobis differentibus alius accipiat hanc coronam, ad quam anhelant quam plurimi
eorumque in ipsa proventura respiciunt avidi sectatores. Ideoque nobilitati vestre sano consilio sua-
demus, quatenus aliis postpositis hanc in coniugem assumatis, quia tunc predicabimini vere mulieris
optime vir beatus.

56

Der Papst (Clemens IV.?) ermahnt die Florentiner, die Anfinge der friedlichen Zustinde, die sich bei
ibnen zeigen, nicht zu gefihrden, sondern ihre verschiedenen Interessen untereinander in Einklang zu
bringen und sich die Zuneigung der ihnen Wohlgesinnten zu erhalten, wie zum Beispiel die des Kardi-
naldiakons O(ktavian) von S. Maria in Via Lata, so dass sie seinen Streit mit ihnen wegen etwelchen
Landbesitzes ohne neue Missfilligkeiten schlichten; entsendet zur Férderung dieser Angelegenheit seinen
Kaplan. — Heller

(zwischen 1244 Mai 28 und 1268 Mai 29)

Recens adhuc temporis iactura preteriti cautiores fore vos admonet in futurum, ut attendentes pru-
dentius, quam gravia non solum rerum discrimina, verum etiam animarum et corporum seva peri-
cula dissensionum tempora molesta produxerint, summo opere vigiletis et caveatis attentius, ne
reformande inter vos pacis initia, que, si nunc in corde et corde processerint, prout desideramus,
communitatem, caritatem et veritatem habuerit et restitutionem vestri status prosperi verisimiliter
repromittunt, alicuius nove sentiant turbationis obstaculum vel in antique reincidant recidivum.
Sed undique discordiarum occasionibus, quantum in vobis fuerit, studiose submotis durature, Deo
auctore, tranquillitatis lenitas dampna resarciat, que severitas continue diutius hostilis concertationis
inflixit. Horum profecto consideratio nostrum interpellat affectum, ut nos, qui hec dudum attenta
meditatione pensantes operosum exhibuimus studium et studiosam impendimus operam, ut quie-
tem vobis in soliditate concordie pararemus, ne labores nostros effectu frustrari contrariis, quod
absit, contingat eventibus, non desistamus ab inceptis, sed reddamus vos paterna monitione sollici-
tos, quatenus sic agatis caute pro viribus, quod inter se vota vestra non discrepent, sed solide coadu-
nationis quasi in unum alveum coadunata concordent et aliorum corda vobis in caritatis sinceritate
iniungantur; illorum precipue, de quorum amicitia et benevolentia et communiter omnibus et sin-
gulariter singulis honor potest et utilitas provenire. Specialiter itaque circa personam dilecti filii
nostri O., sancte Marie in via lata diaconi cardinalis, vos decet attendere, quod, cum sit magnum et
honorabile Romane membrum ecclesie, in honorificentia sibi exhibita nobis et ipsi ecclesie honor
impenditur ipsiusque offensa non preteriret nos et eandem ecclesiam inoffensos. Cumque sit, sicut
nostis, vir magni consilii et circumspectionis non expers, procul dubio expedit, ut omnem inter vos
et eum dissensionis amputando materiam eum studeatis habere propitium et vobis federe sincere
caritatis unire, presertim, cum ex ipsius favore ac gratia multipliciter possit utilitatibus vestris accres-
cere tam in vestre conservatione quietis quam in promotione illorum, que vobis apud sedem aposto-
licam promovenda forsitan pro tempore imminebunt. Propter quod vobis sano consilio suademus,
ut habentes ad ipsum reverentiam, que tanti viri decet personam, dignitatem et statum, studeatis
omnimode pacem et concordiam nutrire cum ipso, universitatem vestram monemus et hortamur
attente per apostolica vobis scripta mandantes, quatenus circa discordiam inter eundem cardinalem
et vos occasione terre sue hactenus suscitatam taliter providere curetis, quod omni super hoc, Deo
propitio, dissensionis relegata materia et sedato rancore inter vos et eum de cetero pax et concordia
vigeat, idemque cardinalis evidentia in vobis accepte devotionis argumenta percipiens vos et vestra
favorabiliter promovenda negotia vobis affectionis grate beneficia recompenset. Ceterum desideran-
tes eidem cardinali et vobis per hec utiliter et celeriter provideri, ecce, dilectum filium magistrum ..,
capellanum nostrum, latorem presentium, virum utique providum et discretum, de cuius industria
et circumspectione plenam in Domino fiduciam obtinemus, ad vos duximus destinandum, commit-
tentes eidem, ut ad procuranda inter cardinalem eundem et vos solide pacis et concordie federa
interponat efficaciter partes suas. Super hiis autem, que utilitatem et bonum statum vestrum respi-
ciunt, ipsius consiliis confidenter intendite et benigne eius salubria monita exaudite.

57

(Thomas) bittet dringlich den Vorsteher eines Hospitals, seinen durch einen Béswilligen angefachten
Zwist mit dem Bruder H., seinem ehemaligen Kaplan, giitlich beizulegen, wofiir er sich dem Hospital zu
besonderem Dank und erhéhtem Wohlwollen verpflichtet. — Heller

Quanto vos speciali affectione prosequimur et hospitalis vestri voto pleniori diligimus incrementa,
tanto vehementiori commotione turbamur, cum nos audire contingit, quod inter vos et aliquem ex
dicti hospitalis fratribus quicquam discordie aut dissensionis habetur. Profecto indecorum et repre-
hensibile noscitur, si inter vos et fratres eosdem, qui fore debetis unanimes voluntatum, non existat
identitas et stabilis unitas animorum. Quam bonum est et quam iocundum habitare fratres in
unum, quam acceptum Deo quamque humanis laudibus attollendum! Sed re vera, dum a vobis
bonum pacis excluditis et fraterne dilectionis affectum, cui deceret iugiter adici, vacuatis, multorum
devotio circa dictum hospitale minuitur et plurimorum caritas refrigescit. Sane nuper accepimus,
quod inter vos et fratrem H., inimico homine superseminante zizania, ex causis levibus gravis dis-
sensionis materia est exorta, de quo fuimus turbati non modicum, cum vos et fratrem eundem sin-
ceris affectibus prosequamur. Rogamus igitur et obsecramus in domino Iesu Christo, quatenus om-
ni discordia omnique rancore depositis eundem fratrem, qui noster capellanus existit, paterna bene-
volentia pertractetis, ut, dum ipse in vobis affectum patris invenerit, erga vos devotionem impende-
re studeat filialem nosque vobis et hospitali predicto strictius obligemur et raddamur ad illa, que
placeant, promptiores.

58

(Thomas) ermahnt eindringlich einen Pralaten, im wohlverstandenen Interesse seiner Kirche dem Neffen
des Papstes (Gregor IX.) freiwillig und unter Beiseitesetzung aller Einspruchsméglichkeiten ein Kanonikat
und eine Pfriinde zuzuweisen, auch nicht geltend zu machen, dass der Papst keinen schriftlichen Befehl
ergehen lasse; erbittet fiir den Papst wie sich selbst Bescheid durch den Briefiiberbringer, einen pipstlichen
Cursor. — Heiler

Ecclesiarum commodis multum videtur accrescere, dum personis talibus providetur in illis, ex quo-
rum favore eedem ecclesie in suo preservari statu et gratis insuper possint proficere incrementis.
Frequenter enim evenit, quod hii, quibus beneficia conceduntur, cum respondere sufficienter suis
benefactoribus pro perceptis nequeant per se ipsos, per suos dignitate utique ac potentie preditos
maiori compensatione respondent, et sic eorum defectus convenienter et plene suppletur studiis et
viribus aliorum. Unde consulte agit et negotiatur salubriter, qui talibus dexteram liberalitatis exten-
dit et aliis in beneficiis et gratiis ipsos prefert, quoniam a maioribus sibi consanguinitate coniunctis
hec propensius attenduntur, qui sic collata recipientes totaliter in se ipsos sibique per hec benefieri
specialiter reputantes recognoscunt impensa, et estimantes se ob id largitoribus plurimum obligatos
grandia illis pro suis retribuunt et compensant, et quanto celsiori honore preminent, tanto se gratos
ampliori remuneratione demonstrant. Tunc autem superiores pro suis vehementius obligantur, cum
sponte illis beneficentie manus porrigitur, ita quod nec expectata presidentis prece donatio grata fiat
et benefactor ipso effectu operis affectum sue sincere prenuntiet voluntatis. Ut igitur sanctissimi
patris et domini A., summi pontificis, gratiam et benevolentiam vobis et ecclesie vestre spontanea
voluntate lucremini ipsumque in vestris opportunitatibus prompta et celeri constituatis devotione
favorabilem et benignum, paternitatem vestram affectuose rogamus et hortamur attente vobisque
suademus et consulimus pura fide, quatenus ad .. clericum, ipsius domini pape nepotem, dirigentes
intime affectionis intuitum et in eo personam avunculi attendentes sibi de canonicatu et prebenda,
si qua in ecclesia vestra vacat ad presens vel quam primo ibidem vacare contigerit, ita quod dantem
et recipientem, quin immo illum, cuius respectu hoc fit, deceat omni occasione, excusatione, diffi-
cultate ac dilatione postpositis providere curetis, cuiuslibet in hoc apostolice indulgentie obstaculum
submoventes nec omittatis vel differatis eidem clerico providere pro eo, quod dominus papa super
hoc vobis non dirigit scripta sua, immo potius ex hoc ad providendum ipsi clerico festinare debetis,
quia quanto benignius ipse dominus vos supportat et gratiosius defert vobis, tanto ipsum in suis
tenemini citius et habundantius honorare. Vos etiam discrete considerare potestis, quod nos, qui
pro eodem clerico has vobis dirigimus litteras, non sine providentia et deliberatione hoc fecimus,
quod ipsius clerici provisionem taliter procuramus. Novimus enim, quantum accepta sit ipsi domi-
no, et quantus vobis et ecclesie vestre favor quantaque utilitas proveniret. Rescribite itaque tam ipsi
domino pape quam nobis per latorem presentium, ipsius domini pape cursorem, quem propter hoc
specialiter destinamus, quicquid feceritis in hac parte.

59

Der Papst (Honorius III.?) an einen Legaten: Befehl, unverziiglich an die Kurie zuriickzukehren. — Hel-
ler

Druck: Baumgartenberger Formelbuch, ed. BAERWALD S. 174 Nr. 37.

Tempus est, ut emissa columba virens iocunditatis folium referens revertatur ad arcam; tempus est,
ut mater ecclesia desideratum diu filium recipiat expectationis tedio fatigata; tempus est denique, ut
ad illum redeas, qui te ad iniuncta transmisit. Emissum enim mittens iam diu desideratum expectat
filium cum signo exultationis videlicet reversurum. Mater quoque sinum suum filio absente repleri
desiderat et fratres suo solatio renovari, sicut, qui miserat suavitatis refrigerium, de legati reversione
fidelis. Cum igitur suscepte legationis officium debita laudabilis sollicitudinis diligentia fueris prose-
cutus et succrescentibus ecclesie Romane negotiis presentia tua sit nobis non modicum opportuna,
mandamus, quatenus visis litteris studeas ad sedem apostolicam te conferre.

60

Abt und Konvent eines Klosters an den Papst: Anfrage, was sie mit zwei Ménchen tun sollen, von denen
der jiingere in Verteidigung seiner Ehrbarkeit einen dlteren, der sich an ihm vergriff, kastrierte. — Heller

Quidam nostri monasterii monachus decrepitus, immo increpitus, regule obvius naturali rationique,
discipline contrarius instigante diabolo in quendam iuvenem monachum impudenter nefario affectu
libidinis lasciviit, cui, cum multotiens multisque blandiretur affectibus, muneribus et promissis
impugnatam ipsius non potuit corrumpere castitatem, tandem imminente opportuno tempore ip-
sum arripuit violenter. Sed qui Dei spiritu agebatur, abhorrens tanti sceleris feditatem, proprie ho-
nestatis defensor et custos, cultello proprio amputavit virilia monachi furientis. Doceat igitur sedes
apostolica, cuiusmodi correctionis et culpe subiaceat offensio utrorumque.

61

Antwort der Pénitentiarie auf den vorausgehenden Brief: der dltere Ménch soll in ein Kloster strengerer
Observanz versetzt werden, der jiingere nach angemessener Bufse Dispens erhalten; ein mitschuldiger

Vermittler soll ebenfalls der Bufse verfallen. — Heller
Druck: LEA, Formulary S. 28 Nr. 18.

Impudici senis libidinem et honesti continentiam iuvenis ex serie litterarum, quas domino pape
misistis, notantes intelleximus quod, dum ultra metam etatis fureret motus in sene, tutele moder-
amen in iuvene vis defensionis excessit, aggressori vasis seminariis amputatis. Cum autem seni sit
medici cura provisum, petiistis et iuveni dispensationis gratia subveniri. Nos autem discretioni ve-
stre auctoritate domini pape mandamus, ut hostis nature ac usus falsarius naturalis, qui fratris pudi-
citiam in ecclesia attemptavit, in monasterio artioris observantie retrudatur vindicte daturus exem-
plar, ne transgressio transeat in exemplum. Sane circa iuvenem, qui, etsi defensor pudicitie fuerit,
ultionis tamen excessor extitisse videtur, sic moderamini provisionis arbitrium, ut defensionis exces-
sui satisfactio omnino non desit, et rigor penitentie libere contradictionis audaciam non compescat.
Si igitur aliud canonicum non obsistat, dispensationis ianuam aperiatis eidem, ut secundum, quod
expedire videritis, in ordinibus iam susceptis et in suscipiendis dispendium non incurrat. Illum au-
tem monachum infrunitum, qui turpi verborum lascivia seni de iuvene spem infamis patientie dici-
tur pretendisse, arte penitentie volumus esse participem, quem abominabilis culpe credimus non
expertem.

62

(Gregor IX. an die Prilaten von Tuszien und Spoleto): Anweisung, die Franziskaner und Dominikaner
in ihren Stddten mit Rat und Tat bei der Bekdmpfung der Haresien zu unterstiitzen. — Heller
(1235 November 25, Viterbo)

Druck: RIPOLL / BREMOND, Bullarium Praedicatorum 1 S. 81 Nr. 140.
Regest: Potthast 10053.

Serpentis antiqui perfidia in humanum genus iniquitatis venena transfundens a paradiso hominem

eici et ascensum ad superne patrie gloriam eius procuravit posteris interdici, exinde maiori fremens
aculeo, quod hominem ad ea regna credebat ascendere, a quibus sua se dolebat perfidia corruisse.
Porro Dei benignitas filium suum crucis iusserat subire patibulum, ut nos angelorum concives effi-
ceret et a nobis diabolice servitutis compedem removeret. Sed hostis ipse ad fallaces recurrens versu-
tias in quorundam formam transivit, qui simplicium fidem evertere et fideles antique nituntur cap-
tivitatis retibus implicare. Ipsi quidem in vestibus ovium rapacitatis exercentes lupine commercium
et Iude vicarii, dum pacis osculum porrigunt, animas ad inferiora deducunt. Tanto igitur fortius,
tanto libentius ad hereticos confundendos et fideles conservandos debemus assurgere, quanto maio-
ribus nos dampnis affligere cupiunt, qui fidem catholicam heretica pravitate corrumpunt, quia fidei
dampnum eo detestabilius creditur, quo fide deficiente nii proficit, quicquid ulterius continetur. Ad
extirpandam igitur de civitatibus et diocesibus vestris pravitatem hereticam assurgentes dilectis filiis
. et .., fratribus ordinis fratrum Minorum et Predicatorum, super hiis efficax studeatis impertiri
consilium, auxilium et favorem, ita quod sponsam Christi vos aperte diligere ostendatis et nos solli-
citudinem vestram possimus exinde merito commendare.

63

Der Papse an einen Prilaten: Lob, dass er seine Stadt erfolgreich von Ketzern befreite; Evensnterung zie
weiterer Bekimpfung. — Heller

Ex divine legis precepto, quod nobis fieri nolumus, hoc procul dubio aliis facere prohibemus, gratias
agimus largitori omnium gratiarum in gratia eius tibi ab ipso collata, quod, cum sis fidei zelo suc-
census, gladio spiritus et reliqua Christi armatura munitus, venenata reptilia, que iam sicut equi
parabantur ad prelia, hereticos scilicet, qui virulento lacte nutriti aliis perditionis periculum gestiunt
intemptare, nuper in civitate tua in sui astutia comprehendens illos tuo sancto proposito tradidisti,
ut sic commissum tibi populum ab illorum liberans rabie indefessa ipsum acceptabilem Deo reddas.
Super quo diligentiam tuam dignis in Domino laudibus prosequentes fraternitatem tuam rogamus
in Domino, quatenus sollicitudinem continuans inchoatam huiusmodi feras silvarum humanas
animas insatiabiliter sitientes ex animo persequi non desistas, ut ex hoc eterne tibi retributionis cu-
mulus augeatur nosque tibi constituas merito debitores.

64

(Thomas) bittet einen eben zum Erzbischof Ernannten, den Briefiiberbringer in eine Kirche einzusetzen,
fir die er kanonisch prasentiert sein soll. — Heller

Presentis epistole titulus satis videtur afferre notitiam de postulationis vestre processu. Mittatis ergo
manum ad fortia, ut, sicut de gradu in gradum, ita de virtute in virtutem crescatis, archiepiscopalis
officii debitum sic salubriter prosequentes, ut vobis in Domino proficiatis ad meritum et subditis in
exemplum. Ad hec pro dilecto nostro P., latore presentium, quem vobis credimus esse devotum,
rogamus attente, quatenus [eum] circa institutionem ipsius ad ecclesiam sancti .. de .., ad quam
dicitur canonice presentatus, sic vobis habeatis, si placet, nostre interventionis obtentu et sue devo-
tionis intuitu commendatum, quod speratum vestre benignitatis affectum sentiat in effectu.

65

(Thomas) gibt seiner Freude iiber das erfolgreiche Verhalten eines Prilaten Ausdruck und rat ihm, nun
nicht weiter auf seiner Bitte um Amtsenthebung zu bestehen. — Heller
Druck: HELLER, Geschifisgang S. 291 Nr. 58.

Benedictus Deus, quia, sicut asseritur et iam ad maiorum aures ascendit, patet vestre prelationis
officium* et studium in effectu. O quantum gaudii, o quantum exultationis nobis accrescit, si, prout
incepit, proficiet in manibus vestris negotium pene penitus desperatum! Verumtamen in hiis non
nobis’ nec vobis, sed nomini Domini detis gloriam et honorem, qui fecit vobis signum in bonum,
qui etiam sic assistet, quod impius non resistet. Cesset igitur cessionis petitio et tepescat huiusmodi
petitionis instantia, quam ratio non promovet et magnanimitas non procurat.

66

(Thomas) an den Herrn einer Kirche, die Feuerschaden erlitt: da die Winde und der Hauptaltar kaum
beschidigt wurden, ist eine neue Konsekration nicht notig. — Heller

Ligneis edificiis ecclesie vestre igne consumptis, cum et parietes in sua integritate remanserint et
mensa principalis altaris mota vel enormiter lesa non fuerit, non debet ecclesia vel altare denuo con-
secrari nec opus est, quod propter hoc quasi in reconciliatione aqua benedicta et sale aspergatur
ecclesia, cum non credatur in casu violata predicto.

67

(Thomas) an einen Adligen: Mahnung, dem Konvent von Montecassino den jabrlichen Zins fir die
Kirchen, die er von dem Kloster zu Lehen hilt, gemafe seinem Versprechen an den (Kardinalbischof) von
Albano und Thomas selbst anstandslos zu entrichten. — Heller

Qui vere vos diligunt, nunquam debent vobis persuadere, quod per vos aliquid subtrahatur conven-
tui monasterii Casinensis. Expedit quidem, quod ad ipsius conventus nullatenus prosiliatis offen-
sam. Unde consulimus, et non displiceat vobis consilium nostrum, ut sine cuiuslibet difficultatis
obstaculo exhibeatis eidem conventui censum debitum annuatim pro ecclesiis, quas tenetis, memo-
res verborum, que dixistis domino Albanensi et nobis. Pro Deo nullam detis emulis materiam oblo-
quendi.

68

(Thomas) an den ihm befreundeten Abt (Landulf?) von Montecassino: Versuch, ihn mit einem bei ihm
verlewmdeten MM, auszustlmen. — Heller

Intelleximus, quod tempore predecessorum vestrorum M. de .. ad nullius prorupit offensam nec
lesit in aliquo monasterium Casinense. Sed modo, cum sit vobiscum, describitur vobis adversarius
pro quibusdam. Sed certe propter hoc adhesit vobis, quia dilexit vos in minori officio constitutos,
quia laudabile testimonium semper perhibuit conscientia teste de vobis. Unde petimus et rogamus,
quatenus eius nobis exprimatis offensas, ut satisfactio temperet animum vestrum et sic manum a
gravamine temperetis. Precamur ad ultimum, ut non turbetur ob ista dilectus, quoniam fiducialiter
et quodam spiritu libertatis alloquimur illum, cui anima nostra coniungitur glutino caritatis.

69

(Thomas) beftirwortet eindringlich die Annahme eines Vergleiches, den er (als Auditor) in dem vorlie-
genden Klageverfahren wegen des Zensurrechtes iiber die Kirche S. Maria in Campo und deren Kapelle
ir den Adressaten zustandegebracht hat. — Heller

mit allem Entgegenkommen
Druck: HELLER, Geschiifisgang S. 287 f- Nr. 54.

Super interdicto et excommunicatione contemptis ad presens est vobis questio cum ecclesiis S. Ma-
rie in Campo et capella eiusdem. Sane viro prudenti videri non debet inutilis dispendiosa* concor-
dia, per quam sic a iudiciorum strepitu, labore viarum et expensarum dampno cessatur, quod con-
cordatis partibus iustitia nullius note subicitur lesionis. Ecce quod agitur, videlicet, quod utraque
servetur sententia et a vobis petatur humiliter relaxatio utriusque. Ex quo sequitur, quod, dum in
hiis de plano vobis iurisdictio recognoscitur, apertius de iurisdictionis possessione liquebit. Cum
ergo diebus istis de aliis non sit actum, ad que? facilius et expeditius lapsu temporis poterit post ista
procedi, admittite, si placet, admittite, quod creditur utiliter‘ procuratum. Verumtamen non adeo
me primum extimo, ut, si vobis occurrerint meliora, contempnam.

70

(Thomas) an einen verheirateten und kranken Freund: widerrit ihm den Eintritt ins Kloster. — Heller

Etsi penna habeas, quibus volare satagis in solitudine, ut quiescas, tamen ligate sunt nexibus debiti
coniugalis, quod non solum in usu tori consistit, sed etiam in quibusdam oneribus, que maritali lege
debentur. Porro, sicut intelligo, ad consummationem tui desiderii consensus non accedit uxoris. Sed
numquid licet, decet aut expedit cum tanto scandalo coniugis tibi soli procurare quietem? Sane
posset forte timeri, ne, unde ascendi videtur ad meritum, tenderetur ad culpam. Preterea multum
me terret infirmitas, que te urget, cum non claustri silentium patiatur, sed claustralium interrumpe-
ret forte quietem. Et quidem rari nimis et pauci temporibus istis occurrunt, qui multum illos admit-
tant, de quibus labores et onera dumtaxat expectant. Illud vero, quod secreta mihi patefecit relatio
nuntii tui, non multum persuadet religionis introitum, per quem omnis species restitutionis subtra-
hitur, et qui in Domino satis sufficit cum affectu, ubi non suffragatur effectus. Ceterum, quia po-
tens est Dominus providere compendia felicioris eventus, dilationem suadeo concepti propositi, sub
qua sic moretur prompta voluntas, quod non habeat, quid metuat, retardata potestas. Ad hec re-
commendo me orationibus vestris non dubitans, quod etiam in fine seculi pretiosas aliquas sibi
conservet Dominus margaritas, qui diebus Elie reservavit septem milia virorum, qui ante Baal genua
non curvarunt.

71

(Thomas) an (den Meister und die Briider des Deutschen Ordens): erinnert sie an die Verdienste, die sich
der verstorbene Papst Honorius III. um sie erworben hat durch Verleihung von Privilegien und In-
schutznahme vor ihren Gegnern, und fordert sie auf, den Todestag des Papstes (18. Marz) in allen Or-
denshiiusern zum Gedenktag zu erheben und mit Vigilien, Messen und Almosen zu feiern; auch fiir sich
selbst bittet er um Fiirsprache bei Gott. — Schaller

(nach 1227 Mérz 18)
Caritatis poscit officium, fratres carissimi, sicut scitis, ut inimicis et persecutoribus pietatis beneficia
conferantur. Amicis ergo et benefactoribus, quid solvetur? Sane iusto iudicio grate devotionis obse-
quium, pie laudis impendium et honoris exhibitio congruentis. Incumbat itaque sollicitudini vestre,
ut, qui tenemini pre aliis intendere cultui bonitatis, honorabile nomen quondam felicis recordatio-
nis domini Honorii pape III., precipui patris et benefactoris vestri, pre oculis iugiter habeatis, dili-
genter et humiliter attendentes, quam potenti virtute ipse domum vestram de imis ad summa, de
adversis ad prospera relevavit, et quam virtuosa potentia decoravit illam decore perpetue libertatis.
Nostis enim, quod die sollempnitatis et letitie, qua serenissimum dominum nostrum Fredericum
Romanorum imperatorem secundum corona imperii letanter et sollempniter coronavit, ipso domi-
no imperatore suppliciter intercedente pro vobis illam circa vos gratiam clementer exercuit, cui
simile adhuc auditus hominum non percepit, videlicet, quod vobis in momento contulit, quod aliis
infra mille annorum spatia Romana mater ecclesia vix providit. Ipse pia liberalitate siquidem, sicut
scitis, omnes libertates, immunitates et indulgentias domui vestre concessit, quas a diebus antiquis
venerandis domibus Templi et Hospitalis paulatim et successive noscitur concessisse. Vobis preterea
fuit contra malignantium iacula salutis galea et defensionis clipeus ab insultibus emulorum. Idem
etiam nomen domus in orbe terrarum adeo celebre reddidit et sollempne, ut revelante Christo iam
sit ubique cognitum, quod paupertate volente fuerat in muneribus occultatum. Quid ultra facere
potuit et non fecit? Quid sibi pro tantis beneficiis exsolvetur? Quis eum remunerare sufficiet preter
Deum? IIlum ergo in retributionis debito petite adiutorem, illius clementiam devotione supplici
postulantes, ut, sicut ipse domum exaltavit in terris, sic animam eius altissimus glorificantem reddat
in celis. Verum quia a Domino impetrando gratiam certam formam volumus et cupimus vos habe-
re, universitati vestre mandamus, vos in Christo affectuosissime deprecantes, quatenus molestum et
flebilem diem, quo predictus dominus a seculo transmigravit, in scriptis redigi facientes per singulas
domos vestras, ubicumque noscuntur ecclesias obtinere, anniversarium fieri statuatis, ita, quod in
omnibus vestris ecclesiis pro ipso vigilie defunctorum et misse honorifice decantentur, proviso pru-
denter pauperibus in elemosina competenti, prout unicuique vestrum Dominus inspirabit. Illud
enim genus beneficii vobis in celestes thesauros congeritur et conservatur, procurat domui gloriam
apud homines et impetrat ipsius anime per elemosinas vite solatium et quietem. Ad hec, quia nobis
expedire cernitur in immensum, ut, qui tantum pro salute prefati domini pape rogavimus, pro me-
lioratione status nostri apud vos precibus insistamus, caritatem vestram affectione, qua possumus,
duximus exorandam, quatenus intuitu misericordie, quam et obtinere cupitis ab omnium conditore,
nobis orationum suffragio succurratis, ut maiestas cunctipotens creatoris impotentiam nostram
suppleat et importabile pondus alleviet, quod portamus, detque nobis sic de commissa nobis cura
proficere, ut una vobiscum ad eterna possimus gaudia pervenire.

72

An einen jiingeren Freund iiber die Erkampfung einer tugendreichen Lebensfiihrung. — Heller

Donum gratie ingratitudine tollitur, sed gratia devote recognita suscipit incrementa. Ut ergo crescat
tibi munus scientie, beneficiorum collationem traditam tibi desuperius recognoscas, perceptorum
celitus gratus existas. Vite decor te reddat acceptum, erumpat cari cordis vena et mel mansuetudinis
fundart, lac fluat munditie ita, quod pectus tuum horum decursu madescat, ut quasi de sinu magistri
celestis tue mentis in solum semina doctrine spargantur, que in te tellure compluta germinent, cres-
cant votive ac demum optatis fructibus incrementa concludant. Sapientia quidem mentis declinat
cubiculum, si corporis voluptas incumbat. Porro, dilecte, non penitus carnis affectibus annuas, sed
previa discretione ad te votum accedat. Solvas quidem et ventri debitum et stomacho satisfacias de
subtractis. Si autem horis indebitis te importuna debiti exactione pulsaverint, ut ultra debitam mo-
derantiam petitiones continuent, tu aures exauditionis avertens iuste rationis iudicio eos negative
instantia repulsionis excludas. Sed si decurrat interdum oculus ad illicita, palpebre velamen obicias,
cilii demissio visum abbreviet aut ipsum subita correctione concludat. Si stimulo carnis in lapsum
pellaris libidinis, continentie te habena coerce; fuge plateas, vicos evita, camere solitudinem ama, et
si quando animus ad indebita raptus petat exitum, liminis repagulum tibi contradictionis opponas.
Sit tibi familiaritas multa cum libro, ut intima eius explores, et cum mentem eius plene didiceris,
iam quasi contempnas eundem. Sic, amice, interius actibus providentie dirigaris, ne per errorem
improvidentie pede lubricante corruas et non sine labe de lapsu resurgas. Sic in predictis et aliis
vitam tuam discretionis regula regules, quod in te colligamus opitulante Deo fructus uberes, quos
speramus.

73

Thomas mahnt einen weltlichen Herrn, der im Missgeschick bisher seine Geduld bewahrt hat, diese jetat
auch im Glick gegen seine Untertanen zu bewahren. — Heller

Satis certe mundus experimento cognovit, quod observastis hactenus patientiam in adversis. Verum
quia non creditur nimium esse virtutis in prosperis servare cautelam, rogamus, quatenus, quantum-
cumque vobis arriserit fortune prosperitas hiis diebus, nihilominus creatorem omnium agnoscatis
patientiam circa subditos observando.
