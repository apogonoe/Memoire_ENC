LIBER SEXTUS
De excusationibus, responsionibus, petitionibus et querelis

1

(Thomas) an den Kaiser: Antwort auf die Beschwerden Friedrichs II. iiber den papstlichen Schiedsspruch
in der Lombardenfrage vom 5. Juni 1233. — Heller
(1233 zwischen Juni 5 und August 14)

Drucke: HORMAYR, Dictamina S. 587 f-; HUILLARD-BREHOLLES, Historia diplomatica 4 S. 449 ff.
Regest: BF 6988.

Missa nuper per iudicem P. de Vinea ab imperiali excellentia pagina super processu domini pape
inter vos ex parte una et quarundam civitatum Lombardie, Marchie et Romaniole rectores ex altera
querele tacite aliquid attulit et quedam expresse admirationis habebat. Subinferebat quidem clausula
illa querelam, qua provisio dicebatur processisse de placito provisoris, per quam in nullo videbatur
vobis de commissis excessibus satisfactum nec inesse vobis de honore imperii cogitatus. Ex hiis au-
tem prosiliebat in publicum admiratio vestra, quod consilium meum, ut misse nobis utar epistole,
tali processui potuit concordare. Sane si causa processus, si procedentis affectus ad vestre cir-
cumspectionis notitiam pervenisset, forte querelam repressisset silentium et admirationem dedignata
fuisset admittere mens quieta. Porro diligenter propositis contra societatem predictam per procura-
tores vestros, que magnificentia vestra proponenda commisit, pars adversa negavit a societate vel de
mandato societatis dampna data et iniurias irrogatas fuisse, et adiecit, quod, si qui de societate ad sui
defensionem aliquid providissent, hoc retorqueri ad alicuius iniuriam non debebat, quoniam, ut
dicebatur, ex aliis presumere poterant, quid in se sub vestre potentie brachio formidarent. Super hiis
autem syndici partis eiusdem offerebant se liti, ingerebant se cause, iudicium expectabant. Procura-
toribus vero vestris non videbantur hec in contestationem litis et strepitum iudicii deducenda, et
forsitan non decebat tanti principis nomen contentiosis litigiis ventilari. Et quidem de predictis
iniuriis aliquid ad audientiam sedis apostolice fama pertulerat, sed non sic perlatio expresserat inti-
ma veritatis, quod iuris sollempnitas, rigor iustitie et condempnationis exacte sententia paterentur.
Verum ut speranti filio patris provisio non deesset, dominus papa ad illius satis providentie remedi-
um se convertit, de compromissi, ut potuit, forma suscipiens, quod districti iuris suffragium non
habebat. In hiis quoque consilium meum non defuit, et consideratis, que consideranda videbam,
credidi profuturum. Sed, ut video, contingit interdum, quod spei gratie non succedit eventus et
commoda procurantis affectus gratiosum non invenit recognitionis effectum. Ceterum, ut querele
tollatur occasio et admiratio causam non habeat, si magnitudini vestre placuerit, credo, quod poterit
provideri, ut ad illum statum negotium reducatur, in quo tempore provisionis edite noscitur extitis-
se.

2

(Thomas) entschuldigt sich bei einem Freunde, dass er dessen Anliegen beim Papste diesmal nicht selber
betreiben kinne, da er wegen der rimischen Fieberluft, mit anderen Kurialen beurlaubt, nach Campani-
en fliichtete, wahrend der Papst, durch Alter gefeit, in der Stadt Aufenthalt nahm. — Heller
(1215, Herbst)

Druck: HELLER, Geschiifisgang S. 258 f. Nr. 3.
Cum discurrerent febres non otiose per Urbem, atroces satis in iuvenes, sed utcumque misericordes
in senibus, patre Urbi commisso, cuius etatem ferebant’, filii, quos non sic admittebant® ad gratiam,
ad temperati clementiam aeris, obtenta licentia, donec urentis et furentis estatis impetus cederet,
declinarunt. Unde non mirum, si ego in Urbe metuens, quod est Urbis, ad illa me remedia contuli,
ad que maiores me salubriter recurrerunt. Hinc est, quod in Campania litteris vestris mihi exhibitis
et devote receptis earumque tenore diligenti meditatione notato aliquid habui cum rubore, quoni-
am, etsi ad compassionem amici se obtulerit spiritus, manus tamen nihil expeditionis adduxit. Sic
enim Romanus aer in quosdam eius expositos gratie se ingratum exhibuit sicque desevit in cives,
quod notabatur satis in suis, quid extranei formidarent. Parcat ergo, si placet, vestre sinceritatis af-
fectio, si hac me‘ vice non habuit negotii transmissi promotio, quem causa predicta fecit’ absentem.
Quod si forsan illa non sufficit, de officina pectoris vestri ratio prodeat, que sufficientiam excusatio-
nis adducat.

3

Der Bischof von Bologna verteidigt sich bei dem Papste gegen die Anschuldigung, dass er in Bologna ge-
gen den Konig von Sizilien gewirkt habe. — Heller
(1266 1268)

Druck: WINKELMANN, Zwélf Papstbriefe S. 384 Nr. 10 (unvollstandig).
Regest: BF 14275.

Fellita sunt nimis iacula et acuta, quibus per immissiones malivolas et malignas mei emuli me confi-
gunt, falsis criminationibus meam innocentiam criminando, et mihi non absque multe nequitie
studiis mendaciter imponendo me magnifico principi domino illustri regi Sicilie in civitate Bononie
in omnibus eius actibus et processibus adversari meque omnia eius negotia impedire, ita quod idem
rex de civitate predicta nullum me procurante, ut asserunt, habere potuit auxilium, consilium et
favorem, et quod fideles et devotos ecclesie in eadem opprimens civitate eis oppido exhibeo me
infestum. Hec quidem reverentie patrum sunt gravia et horrenda, et licet conscientiam meam non
vulnerent, eo quod teste Deo, cui nuda sunt omnia et aperta et quem nullum latet secretum, eis
veritas et ipsa veritati repugnant, eo tamen cor meum ictu acerbiori confundunt et conturbant, quo
me Romane plantulam et creaturam recognoscens ad fovendum fideles ipsius totis viribus, toto
posse me conspicio debitorem. Et utique nimis esset mea ingratitudo dampnabilis et durissime ani-
madversionis acrimonia percellenda, si perceptorum beneficiorum immemor et ignarus ad offensam
eiusdem ecclesie vel devotorum ipsius insolenti temeritate ac temeraria insolentia prosilirem. Absit
hoc a me, sanctissime pater, absit, ut, quod non meis meritis, sed dono prevenientis gratie colloca-
vit, ferventi zelo et affectu promptissimo non venerer et ad omnia, que honorem ipsius respiciunt,
toto animo, toto corde devotissime me impendam. Utinam a suis cogitationibus malorum decidant
immissores et, eorum suggestionibus virulentis velut nubibus ad aquilone fugatis, nequiorem me in
oculis summi patris non depingat opinio, quam habet veritas in oculis summi Dei. Verum quia in
hiis fortisan excusatio mea non sufficit et fides assertioni mee, quantumcumque veritate fulcita, non
prebetur; quia tamen non statim, qui accusatur, reus est, sed qui convicitur criminosus, ad pedes
vestre beatitudinis clericum meum, presentium portitorem, ad faciendum omnia, que ad hoc fuerint
opportuna et que vestre paternitati placuerint, specialiter destinavi, apostolice supplicans sanctitati,
quatenus expressis nominibus illorum devotorum ecclesie antedicte, qui a me gravari dicuntur, et
super quibus gravantur, ad inveniendum et sciendum veritatem super premissis ad civitatem predic-
tam discretum aliquem dignemini destinare, per quem comperta super illis et cognita veritate contra
me, si culpabilis apparebo, ad penam debitam procedatur, ad quamprompta me offero voluntate.
Alioquin, si placet, qui me malivolis animis et venenosis labiis maculant, ostendaturmendaces et de
extractione mandacii iusto iudicio arguantur. Ceterum, quia super omnia desiderabilia cordis mei
cupio et affecto beneplacitis vestris per omnia obsequi, reverenter me ipsum et commissam mihi
ecclesiam ad vestra et predicte ecclesie Romane obsequia et mandata offerro et expono me et ean-
dem ecclesiam vestre gratie humiliter recommendans.

4

(Thomas) bedauert einen Freund, dem eine neidische Alte den Bau seines Hauses durch Rauch verdirbt;
versichert, dass er ihm helfen wiirde, sie mit Gold oder Silber zu vertreiben, wenn nur seine Borse in
Campanien geniigend Fiillung erhalten wtirde; ladt ihn ein, ihn nach Fertigstellung des Hauses zu besu-
chen, wobei er seinen Beutel zu fillen hofft und dem Freunde viele Dienste erweisen will. — Heller

Si desiderio possibilitas responderet, manus nostras, cui insudatis, extenderemus ad opus et labora-
remus cum laborante devoti. Verumtamen quod manus non potest, supplet devotio mentis, et illa,
qua unimur, sincera dilectio insufficientiam redimit amicorum. Porro audivimus, quod quedam
anus improba valde invidet operi divino, quod facitis, et cum sit fumosa, nigro nititur fumo et edi-
ficantes offendere ac edificii inficere claritatem. Quam vobis compatientes in hac parte libenter
ieiuniis et orationibus pelleremus, sed, ut a multis asseritur, vix expelli poterit nisi in argento et
auro, ad quod dare iuvamen non possumus, cum burse nostre, licet non turgide, plenam in Cam-
pania receperint portionem. Restat ergo, quod completo edificio et anu propulsa tue persone nobis
copia fiat, per quam speramus vacuas bursas impleri et servitia plura, quam credatis, vobis absenti-
bus exercemus.

5

Wiederholt ep. II 78.

6

(Thomas) bittet einen Prilaten um Fiirbitte bei Gott, die er der Darbietung seiner irdischen Geschenke
vorziehe, — Fletler

Non refectionis electuarii, non temporalium specierum odorem, sed orationis suffragia et vive inter-
cessionis subsidium anima nostra desiderat a te, pater. Ergo ab illis manum tempera et ad ista fre-
quentius laxa mentem. Cum enim tuis te preferam, quero procul dubio te, non tua. Unde, ut plene
satisfiat desiderio petitoris, insta pro me supplex, supplico, apud Dominum tamquam meus.

7

(Thomas) dankt einem Priester (der griechischen Kirche) fiir die erneute Zusendung eines kappadozischen
Maultiers, da er das erste, das ihm jener gegeben hatte, wegen seiner Storrigkeit verschenken musste. —

Heller
Plenis prosequimur laudibus illius sacerdotis prudentiam, cuius adiectivo conscientie nostre, quam

muli Cappadocii venditio leserat, adiectionem alterius providistis. Porro non sic nostri iudicant
sacerdotes, qui et recepta sanctificant et spem ad recipienda producunt. Ceterum, ne vos lateat,
quantum in venditione illius muli constantis, quem ultra passum nec calcaria nec flagella movebant,
fuerit deceptionis excessus, pro certo noveritis, quod decem auri unciis estimatus ad usus alterius
cum memoratis aliis sub dotis titulo cum universitate transivit, sic quod ille famosus factus est dota-
licius, cum advenerit alius donativus.

8

(Thomas) entschuldigt den Uberbringer, einen Ménch, bei seinem Klosterherrn, dass er seinen Aufirag
nicht erfiillen konnte. — Heller

Druck: HELLER, Geschifisgang S. 304 Nr. 88.
Lator presentium .., monachus vester, circa negotia sibi commissa institit diligenter, sed non potuit
obtinere, quod voluit, super quo vestra caritas eum habeat excusatum.

9

(Thomas) entschuldigt die Séiumnis des Uberbringers. — Heller
Druck: HELLER, Geschifisgang S. 310 Nr. 102.
Dilectum in Christo filium .., latorem presentium, apud vos de negligentia mora protracta non

notet, cum superiorum auctoritas non semper inferiorum arbitrio conformetur. Alia vive vocis rela-
tioni relinquimus, ne scripto committantur incaute.

10

(Thomas) verweist auf den miindlichen Bericht des Uberbringers. — Heller
Druck: HELLER, Geschifisgang S. 299 Nr. 74.
Vidimus, que missa pagina continebat, et super hiis, que tenor habebat ipsius, vobis per latorem
presentium respondemus.

11

(Thomas) versichert einem Freund, dass fiir ibn eine leichte Entschuldigung vollauf geniigend sei. — Hel-
ler

Apud nos vobis levis excusatio sufficere poterit, cum malimus habere dilectum fictione probabili

excusatum quam dure credulitatis instantia divertere ab amico. Sufficit igitur, quod cautela reticen-
da sigillet in posterum, cum sit de preterito acceptate negationis providentia satisfactum etc.

12

(Thomas) bittet (die Kirche von Capua), die ihn erzog und der er sich gern dankbar erweisen will, es
weder ihm noch dem Briefiiberbringer anzurechnen, wenn es trotz seiner Intervention nicht gelang, ihre
Petition beim Papste durchzubringen. — Heller

Drucke: HORMAYR, Dictamina S. 510 Anm. (Anfang); HAMPE, Aktenstiicke S. 22 f: Nr. 6; HELLER,
Geschiifisgang S. 283 Nr. 47.

Debitorem me fateor ecclesie Capuane, que locum mihi prebuit teneris annis et de solito cibo non
modicum circa tempus adolescentie ministravit. Sane cum facultas retributionis occurrerit, me rei
experientia non probavit" ingratum; verum cum posse non suffragetur® ad votum, sic totus affectus
se ingerit, quod supplere videtur utcumque adminiculum voluntatis, quod possibilitas non mini-
strat. Unde queso, ut non mihi nec latori presentium imputetur, si petitio vestra in consistorium
principis introducta non fuit ad gratiam exauditionis admissa. Sic quidem voluit, quod intercessoris
instantiam de plenitudine potestatis elisit.

13

(Thomas) berichtet einem Kloster, dass er die dem Briefiiberbringer aufgetragenen Geschifie nach besten
Kraften unterstitet hat. — Heller

Druck: HELLER, Geschéfisgang S. 281 Nr. 42.

Cum monasterii vestri me fatear debitorem, ad negotia latori presentium iniuncta manum, prout
potui, diligenter extendi, paratus ad ea, que vobis et monasterio vestro cedere possint ad commo-
dum et honorem.

14

(Thomas) rit einem befreundeten Prilaten, eine Streitsache wegen eines Pferdes, das sein Verwandter,
der zum Kreuzzug geriistete Kimmerer des Kardinalbischofs (Pelagius) von Albano, in Verwahrung hat,
nicht vor den Papst Zu bringen, sondern sich lieber giitlich ZU vergleichen, da es ihm wenig Ehre bringe,
einen Kreuzfahrer zu verklagen. — Heller

(1218-1222)

Druck: HELLER, Geschéifisgang S. 288 f- Nr. 55.

Non opus est, pater, ut apud me vestrum excusationes aggregetis multiplices, quem reddit multa
dilectio credulum et sic amicitia vestra sollicitat, ut, etiam si non exhiberetur a vobis, offerem de
proprio, quod excusaret amicum. Certe, catissime, prevent litteras, quas misistis, et quantum licuit,
expedivit et decuit, hiis, que de equo dicebantur, opposui non solum, que auditu didiceram, sed
etiam, que tolerabilis fictio probabiliter sine nota ferebat. Verum non sufficiebat ingenium et* caute-
la videbatur deficere super eo, quod multorum tenebat assertio et oblata petitio suadebat, videlicet,
quod in cognati vestri custodia convaluerit equus, cuius convalescentiam custos ostendit in visum.
Videat igitur vestra paternitas, si de pura dilectione provenit impedire prudentem, ne clamor
huiusmodi habeat ad superiorem accessum. Plus enim haberet oneris quam honoris, plus detractio-
nis quam laudis questio super deposito talis ac tanti crucesignati formata. Ergo, si placet consilium
meum, super hiis cum” cameracio venerabilis patris ac totius Christianitatis athlete, domini Alba-

nensis, caute componite, pecunie preferentes honorem, quoniam, si non fallor, decet et expedit
potius, ut succumbendo vincatis, quam succumbatis in huiusmodi causa vincendo.

15

(Thomas an Friedrich II.): Exordium eines Bittbriefes an den Konig. — Heller

Aliquorum forte iudicio presumptionis arguor, quod excellentie regie scribo multotiens et pro mul-
tis. Sed ad hoc id assumi poterit in excusationis remedium, quod nonnulli considerantes devotionis
affectum, quem ad magnificentiam vestram gero, quasi spem grandem ex intercessione mea conci-
piunt, poscentes apud vos precum mearum adiectione iuvari. Est et aliud, quod minus pudoris obi-
cio in scribendo, videlicet, quod non persone mee, non consanguinei vel affinis commoda prose-
quor, in talibus largus extraneis, parcus meis.

16

(Thomas) an einen Freund: tibersendet ihm unter seinem Siegel das durch einen éffentlichen Notar auf-
genommene Ergebnis eines Verhirs durch einen Richter. — Heller

Missas litteras, que nobis ex parte vestra per latorem presentium fuerunt presentate, ea, qua decuit,
affectione recepimus, ilico proponentes earum significatum effectui mancipare. Noscat equidem
vestre discretionis industria nos in causa vestra taliter processisse, quod fecimus per .. iudicem, vi-
rum nobilem et discretum, procuratorem concivis vestri I., ad ipsius presentiam presentare. Qui
iudex, prout iuris ordo postulat atque docet, ipsum iurare fecit super ea causa calumpnie iuramen-
tum, et ipsum de articulis in vestris litteris interclusis sollempniter exquisivit, cuius responsiones per
manus tabellionis publici adnotatas et sub nostri sigilli munimine roboratas per eundem latorem ad
vestram presentiam destinamus.

17

(Thomas) verspricht (als iudex delegatus), eine Terminverschiebung, fiir die nur der Papst zustdndig ist,
bei dieser mus erwivken. — Heller

Druck: HELLER, Geschiifisgang S. 279 f- Nr. 38.
Preces vestras, in* quibus possumus, libenter adenittimus®, sed in hils, que iudicii sunt, oportet nos
affectum* restringere sub vinculo iuris’. Porro non est nostrum indultum terminum prorogare, quia

iurisdictio nostra ex superioris voluntate dependet. Perferemus tamen ad notitiam domini‘, que
scripsistis, et secundum’, quod de ipsius beneplacito fuerit, procedemus.

18

Thomas bittet einen Handschuhmacher (2) um ein Paar Handschuhe gegen die Sommerhitze. — Heller

Officio manuum estivos metuente calores pro ipsis a vobis vestimenta queruntur, ut, dum vestre
manus artifices manus petentis operient, recipientis utilitas grates referat transmissori.

19

(Thomas) beruft sich gegen die ihm an der Kurie gemachten Vorwiirfe darauf, dass seine Ankliger ihn
ausgesandt, dass er nur den Frieden erstrebt habe, und verlangt wegen dieser Schuld zur Untersuchung
gezogen zu werden. — Heller

(1230 Marz, S. Germano)

Drucke: HORMAYR, Dictamina S. 587; HAMPE, Aktenstiicke S. 16 f Nr. 13.
Regest: BF 11072.

Audivi, quod quidam me verbis quasi lapidibus quibusdam impetunt, sed utinam, propter quod
lapidant, indicarent! Sane si mala sunt, ad que me miserunt, imputetur non obedientie missi, sed
mittentium iussioni; si vero bona sunt, cur me cedunt? Penam sentio, culpam ignore, nisi violentia
detur hoc culpe, quod in negotio pacis sub spe divine clementie desidero tranquillitatem ecclesie,
populi quero quietem. Si ergo hec est nostre vexationis occasio, hic casus deducatur in causam, ad
iudicium proferatur, fiducialiter accusationes prosiliant, quoniam omnis exceptionis sublato suffra-
gio calumpniantes admittam et testibus non repulsis parebo sententie pro re huiusmodi dictus reus.
In hiis autem Danielis non invocabo auxilium cum Susanna, seu cum Joseph pincerne Pharaonis
sollicitabo memoriam, supplicationi tamen crucifixi non renuntiabo latronis.

20

Die Mitglieder eines Kapitels bitten den Papst, ihnen iiber die durch pépstliches Statut fir ihre Kirche
festgelegte Zahl von Kanonikern hinaus die Zulassung eines bereits gewahlten und um die Kirche sehr
verdienten Magisters zu gestatten. — Heller

Sanctissimo in Christo patri etc.

Probitatis merita, morum honestas, iuris peritia et laudabilis conversatio, quibus vir providus et
discretus, magister .., se nobis universis et singulis gratiosum reddit, amicabilem et acceptum, meri-
to nos inducunt, admonent et hortantur, immo verius ardenti desiderio nos compellunt, ut ipsius
profectibus et honori solliciti obsequia utilia et accepta, que idem nobis et ecclesie nostre studiose
iam dudum exhibuit et incessanter exhibet, attendentes ac sperantes firmiter, quod ipsius studio
probitatis, industrie ac valoris nobis et eidem ecclesie possunt utilia et commoda plurima provenire;
considerantes etiam, quam necessaria, fructuosa et utilis dicti magistri societas nobis et prefate eccle-
sie habeatur, ipsum unanimi voce et consona voluntate in nostrum canonicum elegimus et in fra-
trem, et sibi promisimus, quod eum recipiemus, quamprimum habuerimus facultatem vestris super
hoc litteris ei datis. Verum quia ipsum recipere absque beatitudinis vestre licentia non valemus, eo
quod in predicta nostra ecclesia statutum habetur de certo canonicorum numero firmatum iura-
mento et per sedem apostolicam confirmatum, sanctitati vestre humiliter supplicamus et pro vehe-
menti opportunam et accomodam gratiam devotissime postulamus, quatenus recipiendi sepedictum
.. non obstante statuto et iuramento predictis, nobis per vestras litteras facultatem liberam conceda-
tis.

21

(Thomas) bittet einen vornehmen Herrn, sich weiter mit allem Nachdruck bei einem anderen fiir ihn
einzusetzen, Zusammen mit eifrigen Freunden, und seiner driickenden Not abzuhelfen. — Heller

Druck: HORMAYR, Dictamina S. 510 Anm. (unvollstindig).

Nisi ridiculos faceret homines et nota redderet vilitatis abiectos, esset ab omnibus merito diligenda
pauperies tamquam honesti tutela et certa regula libertatis. Sed quia hodie torvo respiciuntur oculo
pauperes et habentur pro vitiis mores, ubi non profluunt facultates, si fortuna mea permitteret,
quam meis conatibus inveni semper ab experto contrariam, vellem, quod status meus in melius
mutaretur, ut, qui iam diu paupertatis extiti filius amara rerum adversitate versatus, aliquas saltem
partes prosperitatis attingam, et animus meus caligine longe nebulositatis obductus sortis fecunde
radio serenetur. Cum igitur benevolentia vestra ex innata vobis mansuetudine viriliter ceperit im-
mutare devotum, dominationi vestre supplico, sicut possum, ut, quia totaliter consistit in vobis
fiducia spei mee, ad relevandum cursum mee fortune prosequentes incursum, sicut intima vestre
gratie iam sinceritate cepistis, sic, si placet, adhuc penes .. dominum, quem audio benignum vobis
dedisse responsum, assistatis totis viribus una cum sociis animosis.

22

Ein Papst (Honorius LII.?) bittet einen Konig (Friedrich II.?), den von ihm gefangengehaltenen Kreuz-
fabrer P., der als sein besonderer Giinstling gilt, freizulassen, damit er sein Geliibde erfiillen kinne. —
Heller

Non est neganda petitio, que noscitur pietatis operibus habundare. Cum igitur pro afflictis et capti-
vis quasi iugiter generalis oret ecclesia, non solum captivorum miserta miserie, sed etiam captivanti-
um culpas dolens, nos, quibus, licet immeritis, eius est credita dispensatio, libenter liberationis con-
silia cogitamus, tam liberandis quam liberantibus salubriter consulere cupientes. Hinc est, quod pro
P. crucesignate, qui, sicut dicitur, captivitatis expertus miserias iacens luit in pena, si quid commisit
in culpa, serenitatem regiam rogamus et hortamur attente, quatenus pro reverentia crucifixi, cuius
obsequio se ascripsit, nec non nostrorum precaminum interventu ad liberationem eius vos exhibere
dignemini liberales, ut idem reddere valeat Domino votum suum et nos mansuetudinem vestram
dignis valeamus in Domino laudibus commendare. Porro, si eum innocentia liberat, regia iustitia
non dampnabit, et si culpa eum reddit obnoxium, huic parcendo regis clementia declaratur, eo
quod interdum in talibus plus esse videtur posse remittere quam ulcisci. Cum enim, quasi opus
manuum vestrarum, plantula vestra dicatur, ad iniuriam redundaret opificis, si opus suum ipse de-
strueret, et quasi ad notam cederet plantatoris, si plantam evelleret, quam plantavit.

23

Thomas bittet einen Prilaten, ihn unter die Seinen aufzunehmen. — Heller
Cum sollicitudo devotionis in me ferveat circa ea, que paternitati vestre debeant complacere, suppli-
co, ut inter illos me dignemini, si placet, ascribere, quos in benevolentia vestra de gratia vendicastis,
cum in vobis obligaverim funiculum spei mee nulla temporis mutatione solvendum.

24

Erkundigt sich angelegentlich nach dem Befinden des Adressaten, versichert ihn seines eigenen Wohlerge-
hens und seiner Dienstwilligkeit. — Heller

Causam meam facio, si ad requirendum prosperum statum vestrum studiosius insisto; ipsi mihi
proficio, si requisitionis mee voto respondeat incolumis status vester. Quippe in vestra prosperitate
prosperor et in salute resulto, immo, quicquid vobis contingit ad conservantia boni status, ad letiti-
am cumulatam cedit et mihi vel mihi succedit. Queso itaque, ut per solitam gratiam et iuxta pro-
missionem vestram me vestrum commendatum habentes, quam prospere, quam feliciter erga vos se
habeant universa, expectationi mee, si dignemini, rescribatis, scientes, si placet, quod - benedictus
Deus - corporis utinam anime salute gaudeo, gerens in summa voti verbo vobis et opere complacere.

25

(Thomas) berichtet das Fehlschlagen einer Petition, die Beforderung eines dominus G. betreffend, da
man an der Kurie einem anderen Sachverhalt als den in der Bitte angegebenen zu kennen behauptet und
zudem verbreitet wird, dass G. als Laie eine Kirche willktirlich behalte; verspricht in Balde giinstige
Nachrichten iiber einen dominus R. und bittet, G. und S. zu griiffen. — Heller

Druck: HELLER, Geschiifisgang S. 264 f- Nr. 13.

Receptis vestre dilectionis litteris ad promotionem domini G. manum apposui, prout decuit et licu-
it, sed obtineri* non potuit, cum sint aliqui apud sedem apostolicam, qui dicuntur scire interiora
negotii et aliter referunt®, quam petitio contineret. Preterea non multum accedebat ad favorem peti-
tionis predicte, quod idem G., cum laicus sit, ecclesiam detinet, ut dicitur, velle suo. Non ergo, si
placet, petitionis vitium notet aliquid negligentie in amico, quoniam pro vobis et caris vestris liben-
ter expedio, quicquid possum. Verumtamen dilectionem vestram non lateat, quod secundum Deum
plus non debet ad meum posse diffundi, nisi quantum iustitia ferre potest. Ad hec de domino R.
noveritis, quod dicuntur prospera, et credo, quod in brevi grata vobis de ipso poterunt intimari.
Salutetis ex parte mea G. et S., quibus libenter placeo iuxta posse.

26

(Thomas) versichert (dem Abt von Montecassino), dass er den Ausgleich zwischen einem P. und I. nicht
zuungunsten des Klosters vermittelt habe, und bittet, den fir I. bestimmten Brief durch den Uberbringer
an diesen Zu senden. _ Heller
Non credat circumspectio vestra, quod ad concordiam inter G. et I. interposuerimus partes nostras

in dispendium monasterii Cassinensis. Mittatis ipsi I. litteras, quas ad eum mittimus, sed primo per
latorem presentium presentandas.

27

(Thomas) bittet mit allem Nachdruck, den ihm befreundeten Adressaten, den Briefiiberbringer P.,
wohlwollend aufzunehmen und seinen Bitten um Bepfriindung stattzugeben, damit er selbst ihm kiinftig
zu reichen Dank verpflichtet sei. — Heller

Quotiens de salubri statu et prospera continentia vestra nostris desideriis innotescit, totiens cor no-
strum iocunditatis suscipit incrementum. Rogamus ergo, ut, quotiens esse potest, debeatis nos cer-
tos exinde reddere pariter et iocundos; de nobis scientes, quod Dei vestrique gratia plena corporis
sospitate vigemus. Ad hec pro dilecto P., latore presentium, preces nostras vobis duximus porrigen-
das, rogantes omni prece, qua possumus, et pro munere deposcentes, quatenus nostri amoris intuitu
ipsum benigne recipere et in suis habere velitis petitionibus commendatum, ut ipse preces nostras
sibi sentiat fructuosas et nos vobis teneamur proinde ad gratiarum multiplices actiones.

28

Thomas macht einem Freunde Vorwiirfe iiber seine plotzliche Abreise (von der Kurie), fiir die er als
Grund ein erhoffies Wiedersehen mit dem Erzbischof von Brindisi annimmt, dem er dafiir eine Reise
nach Perugia (an die Kurie?) wiinscht mit ebensoviel Verdruss, wie ihm die Anwesenheit des Freundes
Freude bereitete; bittet diesen um eine Vermittlung bei dem Prazeptor von Apulien. — Heller

Grato et gratioso dilectus gratiam et salutem.

Ut mihi scribendi materia non deesset, amicum subito reliquistis. Sed quomodo relinquitur, corde-
tenus et signaculis memorie collocatus, libris inscriptus et lingue cuspidi sic impressus, ut vix dies
sine sui memoria transeat. Sane non relinquitur, sed ubicumque dicitur, ubicumque colitur et habe-
tur, cum felicitati vestre a rege gratie quasi precipue sit indultum sic omni termino diligere, ut dili-
gatis quemlibet sine fine. Ecce, qui accusor, in accusantem me transfero, et solvo libenter, quod
oppono, vobis de meo tribuens, per quod ius querele decidat et fraudate amicitie satisfiat. Verum
quia hoc genus beneficii legi nature contrarium ab intentione dissidet, de Perusio recedens opinari
compellor, quod inter ea, que discessus materiam induxerunt, fuit potissimum desiderata visio ar-
chiepiscopi Brundusini, cui, si ita est, datum sit Perusium properare, ibi tantum tedium habiturus,
quantum mihi gaudii vestra presentia presentasset. Sed quia illuc redire et alibi adire vestre potentie
reservatur, si placet, illius loco mihi aliud obtinete, videlicet, quod suasus vestri iuvamine preceptor
Apulie compleat, que missa per vos littera manifestat, et etiam de patrociniis hiis efficacia, que cedu-
la continet interclusa.

29

(Thomas) verweist den Adressaten darauf, dass die ihm zur Begutachtung vorgelegte Bitte nur nach einer
ausreichenden Stibnung seiner Verschuldung durchzusetzen sei. — Heller

Druck: HELLER, Geschiifisgang S. 292 Nr. 60.

Non secum trahit petitio consulta favorem, quem* sic culpa petentis excludit, ut, nisi concurrat
satisfactionis emenda, frustra levioribus intercedat’.

30

(Thomas) teilt am Schlusse eines Briefes dem Adressaten die eben eingetroffene Trauerkunde von dem
Ableben seines Bruders mit und bittet um Veranstaltung eines wiirdigen Leichenbegrabnisses. — Heller

Finitis presentibus, quibus tribuit mens leta principium, mihi mesto rumor tristis insonuit, videli-
cet, quod frater meus mortis calicem iubente Domino degustavit. Quare deplorans vestram imploro
gratiam, ut ipse, quanto profundiore dolore confodior, tanto, quod pie deposcitur, efficaciter exe-
quatur.
