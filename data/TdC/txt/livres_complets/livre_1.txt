LIBER PRIMUS
Super invectivis, increpatoriis, reprehensionibus et redargutionibus

11

(Papst Honorius III. an Kaiser Friedrich I1.): beantwortet einen Brief des Kaisers und beklagt dessen
Undankbarkeit gegentiber der Kirche, die ihn wihrend der Vormundschaft Innozenz’ Ill. und wihrend
des deutschen Thronstreits beschiitzt und gefordert habe; verteidigt die papstliche Haltung in der Frage
der Bischofswahlen im Kénigreich Sizilien, tadelt das Verhalten Friedrichs II. gegentiber dem Erzbischof
(Nikolaus) von Tarent, den Bischéfen (Walter) von Catania und (Aldoin) von Cefalu, dem Grafen
Thomas von Celano, dem Rainald von Aversa, den Grafen Matthius (Gentilis?) und Roger (von Aqui-
la), seinem Schwiegervater (Johann) von Brienne, rimischen Kaufleuten und Vasallen des Kirchenstaats;
erinnert ihn an sein Kreuzzugsgeliibde und mahnt ihn, seine Pflichten als Voge der Kirche zu erfillen
und dem Apostolischen Stuhl gehorsam zu sein. — Schaller

(1226 Mai), Lateran

Drucke: TENGNAGEL, Vetera monumenta S. 440 ff; RAYNALDUS, Ann. eccl. ad a. 1226 Nr. 3 ffs
HAHN, Collectio 1 S. 294 ff’; LA PORTE DU THEIL, Notice 2 S. 258 ff; MANSI 23 S. 91 ff Nr. 17;
LUNIG, Codex Italiae diplomaticus 2 S. 867 ff; HUILLARD-BREHOLLES, Historia diplomatica 2 S. 588
Sf: Regesta Honorii papae III, ed. PRESSUTTI 2 S. 428 Nr. 5967 (Paraphrase); HOROY, Honorii IIT
opera omnia 5 S. 96 f: Nr. 156; RODENBERG, Epp. saec. XIII 1 S. 216 ff. Nr. 296.
Registeriiberlieferung: Reg. Vat. 13 fol. 124r Nr. X 262.

Regesten: POTTHAST 7581; BFW 6630.

Miranda tuis sensibus nostra venit epistola, ut scripsisti, sed mirabilior tua nostris. Sane si nostre
pagine verba iusto librasses examine, si litteram ad rivalem sensum postposito coniuge non traxisses,
interpretis non suspecti iudicio invenisses in illis, unde spirituali patri tenereris et matri. Tue qui-
dem tenor epistole continebat, quod preter omnium opinionem et consilia principum, ut tuis verbis
utamur, te invenimus ad beneplacita nostra paratum, ita ut nullus predecessorum tuorum ullis retro
temporibus recolatur adeo ecclesie fuisse devotus. Sed de principibus non aliter ex hiis verbis infor-
mabibus animum, quam probabilis credulitas habeat facti experimento probata, de quibus apostoli-
ce sedis constantia recte opinionis iudicium sinistre suggestionis instantia non mutabit, cum facta
preferenda sint dictis, et certa preiudicent positivis. Ecce de archivo ecclesie munimenta publica
prodeunt, que sigillorum pene omnium principum munita signaculis opinionem repudiant, quam
forte videris ingerere contra illos, eo quod verisimilitudo non recipit tantos et tales viros excellentie
tue dedisse consilium contrarium scripto tui et ipsorum signato sigillis. De predecessoribus autem
tuis, si aliquid certius maior dedisset expressio, metiremur in illis, quid in te sperare possemus, quo-
niam, si ad proximos sanguinis scribentis referatur intentio, modicum devotionis sufficiet, ut eos
comparatione precedas, si tantum comparatio gradum inveniat, ubi vix prevenit positivus. Quod si
ad illos predecessores intellectum patiaris extendi, qui fide preclari, caritate ferventes, devotione
sinceri sibi et subditis proficientes, verbo pariter et exemplo ecclesiam multis libertatum privilegiis
munierunt multarumque largitionum liberalitate ditarum, illis placet in hiis se magnificentia tua
non preferat, sed consideret potius, si affluentia talium illorum metas attingas. Discutiat, quesumus,
viri prudentis ingenium, si merito titulum tibi multe devotionis assumis, dum beneficia matris ec-
clesie revocare conaris in dubium, tanquam si unius possint inficiatione celari que multorum notitio
publicat, et singularis assertio reddat ambigua que universalis notitia manifestat. Porro illa ingrati-
tudinis species, qua beneficia percepta negantur, aliquid turbationis consuevit afferre; sed illa maio-
ris doloris habet aculeos, qua in bono malum presumitur et odium in dilectione notatur. Circa tute-
lam quoque tui, a clare memorie imperatrice Constantia regina Sicilie apostolice sedi relictam, a
beneficiorum gratia excipis, si tutele sit debito satisfactum, eo quod fas inducebat, ut fieret, et nefas,
si deficeret, notaretur. Verum cum nullus necessitatis articulus tunc urgeret ecclesiam, ut in te, qui
eras omni suffragio destitutus, onus non leve susciperet tutele, susceptio, que a gratia sumpsit exor-
dium, habere te debuit de prosecutionis debito non ingratum, saltem ut tutrici notam non solum
suspecte, sed etiam fraudulente administrationis non nitereris impingere, dicens quod ecclesia no-
mine defensorum hostes immiserat pallia. Habebat preterea diffamationis adiectio, quod quem
tutrix ecclesia debuit promovere, deiecit, erigens in paterna sede hominem alienum, qui non con-
tentus imperio ad regnum nichilominus aspiravit. Et quidem non id hactenus habuit tua confessio,
non id usque nunc continebat tuarum series litterarum, quibus post Deum totum ascribebas matris
ecclesie studio, totum attribuebas eiusdem nutricis laboribus quicquid eras, et etiam quod vivebas.
Unde igitur istis tam contraria, tam novella processit opinio? Unde presumptio tam adversa, tam
repentina prorupit? Si enim frequens missio litterarum comitem conscientiam mittentis habebat,
cum nulla subsecuta sit causa nove scientie, neque scientia nove cause, cur calumpniose impingitur,
quod evidentia facti repudiat? Cur sub quodam involucro duplicitatis infertur, quod veritatis simp-
licitas non admittit? Quod si scripta premissa destituta erant credulitate scribentis, tua circumspec-
tio colligat, que de istis illatio subsequatur. Suntne ista subsidia, que promittebas ecclesie, si necessi-
tas immineret? Est hic retributionis affectus, quem offerebas, si gravamen occurreret? Non id mater
expectavit a filio, non id tutrix sperare debuit a pupillo. Ha Deus, que in tali filio aliis spei reliquie
relinquuntur, si mater tam diligens desperare cogatur? Ha Deus, que de tali pupillo fragmenta favo-
ris ceteri colligent, si tutrix tam utilis iaculis detractionis impetitur? Ha Deus, quot et quantos labo-
res amisit ecclesia, si palmes, quem multo sudore plantavit et coluit, in amaritudinem vitis converti-
tur aliene, cum sit minoris dispendii nullos fructus producere quam nocivos. Ho, quam uberes la-
crimas, quam amaras felicis recordationis predecessor noster Innocentius pro te fudit! Ho, quanta
sollicitudine laboravit, ut te a nocentium eriperet manibus, insidiantium laqueis liberaret, et quasi
de mortis faucibus extorqueret! Ecce, quid retributionis eidem imperialis liberalitas afferat! Ecce,
quid regalis magnificentia recompenset, dum pupilli vite insidiator occultus dicitur et bonorum
tacitus spoliator! Recogita, recogita, fili karissime, ac infra claustra pectoris frequenti meditatione
revolve, quam parvum quamque depressum te ille summus pontifex post obitum matris accepit, et
quam grandem quamque promotum in sua morte reliquit. Porro, ut credimus, tenelle infantie non-
dum finem attigeras, cum impius Mercoaldus, tui nominis detractor perfidus avidusque tuorum
invasor, regni Sicilie metas AGSTESSLS ultraque manus invasionis extendens, Montem Casinum obse-
dit et insultibus multis impetiit, exercens sui robur exercitus ad speratum exterminium captionis.
Sed in hoc ecclesie sollicitudo non defuit, que per duos cardinales cum multis militibus et expensis
non modicis efficacem manum auxilii porrexit obsessis, vires invasoris debilitans et conatus obsiden-
tis elidens. Cumque obsidionis exitus insultantis non responderet affectui, et prorogata spe defen-
sionis ad alios resistendi animum resumerent convicini, se iniquus ille in Siciliam transtulit, ut ibi, si
de persona regis desiderii sui finem attingeret, ad regni fastigium sine difficultatis obstaculo perveni-
ret. Sed nec ibi protectionis solite dexteram subtraxit ecclesia, mittens illuc bone memorie C. tituli
sancti Laurentii presbyterum cardinalem, nobili viro comite Iacobo consobrino predicti predecesso-
ris nostri multis associato militibus in tui subsidiam nichilominus destinato. Alius etiam cardinalis
tibi postmodum extitit deputatus, qui tuis utilitatibus non remissus ibi diem clausit extremum,
consequenter alio substituto, ut sollicitudinis debite plenitudo circa tue persone custodiam non
deesset. Interea Diopuldi malitia longe lateque diffusa sic se per partes Apulie ac Terre Laboris ex-
tenderat tantumque receperat incrementi, quod obtenta de P. quondam comite Celani victoria, pro
maiori fere parte homines regionis suo applicabat arbitrio suoque dominio addicabat, in aliquos
sicut poterant resistentes eo crudelius debachando, quo minus de paucorum et humilium timebat
repagulo, qui de multorum et sublimium viribus triumpharat. Cumque in partibus illis non haberet
ecclesia, quem erigeret contra illum multosque sumptus ammiserit in hominibus regionis, que pro
te iam fecit expensas multorum milium unciarum, recepto ad opus tui a G. comite quondam Bre-
nensi fidelitatis publice iuramento, ipsum misit in regnum, ut per eum elati confringeret cornua
inimici. Numquid hoc fuit commissum perdere puerum? Numquid hoc fuit creditum spoliare pu-
pillum? De throno Dei sententia prodeat, et virtus Altissimi rectum iudicium operetur, si adversus
ecclesiam tuam excellentiam decuit talia credere, si debuit ex hiis concepta credulitas in partum
prodire huiusmodi, ut verbis et scriptis exposita in publico compareret. Sed forsan hoc divina pro-
videntia voluit, ut habeatur in posterum cautela securior ex proviso. Circa hominem siquidem alie-
num, quem in sede patris tui, si tamen patris sedes dici debeat, que non successionis, sed electionis
iure defertur, erectum fuisse predixeras, tua prudenter adversus ecclesiam substitisset invectio, eo
quod veritas negata de publicis minus relinquit fidei de occultis. Nullum enim angulum latet impe-
rii, quod imperatore Henrico defuncto quidam olim Philippo, duci Suevie, ac quidam Ottoni
postmodum imperatori divisis voluntatibus adheserunt. Et licet idem Ph. nomen tuum primo pre-
tenderit, ad se postea convertit negotium, sic illud succedentibus prosperis suis utilitatibus appli-
cans, quod non iam de iure dubitabat imperii, sed spem ad occupationem regni Sicilie prorogabat,
L. quondam Warmaciensem episcopum ad hoc mittens. In hiis etiam tuo subsidio apostolice sedis
providentia non defecit, sic illi per memoratum C. cardinalem et nonnullos vassallos ecclesie resi-
stens in Marchia, quod conatus contrivit adversos et interdictus est hostibus etiam ad primos regni
fines accessus. Philippo tandem sublato de medio, Ottoni, quem omnium principium roborata
consensibus presentabat electio, nec expedivit nec licuit diadema imperii denegari, qui procul du-
bio, ut scripsisti, subito factus ingratus, tergum non faciem vertit ecclesie, immemor receptorum.
Sed quamvis eam multis provocarit offensis, dissimulabat illas utcumque misericordis ecclesie pati-
entia consueta. Sed postquam ad tuam prorupit iniuriam, in te quasi pupilla oculi tactum contrari-
um ferre non potuit, multas vias excogitans, quibus pleno remedio suo posset subvenire minori. O
quam proximus eras periculis! O quam paratus ad casum! Quapropter invocavit ecclesia illius auxi-
lium, qui superbis resistit et dat humilibus gratiam, qui imperat mari et ventis, et cessat tempestas;
qui deponit potentes de sede ac ponit humiles in sublimi. Invocavit etiam principum corda fideli-
um, pusillos et magnos sollicitans, ut ei ad tui relevationem collapsi manum porrigerent adiutricem.
Obstitit tandem divina potentia ingrati conatibus, faciens in te cum ecclesia signum in bonum, ut
elato cadente tu surgeres et potente debilitato tu posses. Arguit enim illum sua malitia suaque aver-
sio increpavit, quoniam iusto Dei iudicio propria perdidit, qui avare cupiverat aliena; et tu, cui re-
gni tui vix extrema remanserant, illius omnino imperium obtineres. Hec utique salutis remedia cum
auxilio principum, divine providentie virtute preambula, tibi providit mater ecclesia, talia beneficia
puero contulit et adulto. Quid ultra tibi facere potuit et non fecit, de contingentibus nil obmittens,
et ea etiam, ad que non tenebatur adiciens? Miramur autem, quod in hiis tuos labores commemo-
ras, dicens te dubii casus facta secutum, qui vocatus ad certa, laborantibus aliis, in labores alterius
introisti, metens, que non seminasti, et colligens, que proculdubio non sparsisti. Denique in defunc-
ti fatigata persona, nostram tua non preterivit invectio, minus diligenter considerans, quod nos, qui
predecessori predicto, quoad utilitates tuas affectione plenaria succedentes, ad tui consummationem
honoris patenter astitimus et potenter, nostro in multis detraximus, ut tuo adiceremus honori, facti
quodammodo fame nostre prodigi, tue parci. Sed pro istis et aliis hac nobis retributione respondes,
quia dicis ius regibus Sicilie in electionibus prelatorum, sicut asseris debitum ex antiquo, nostris
constitutionibus minorari. Verum si scripta tua et genitricis tue manu sollicitudinis revolvisses, si
sanctorum etiam patrum constitutiones adverteres, non culpares ecclesiam circa defensionem eccle-
siastice libertatis, cum non debeat de prosecutione mordere iustitie, qui contendere nititur de abusu.
Asseris insuper nos preter formam communiter requisitam, te inconsulto, quibusdam ecclesiis regni
vacantibus prefecisse personas. Sed que sit illa forma nescimus, que pro certo nimis esset informis,
per quam apostolice sedis iudicium ex tue voluntatis arbitrio dependeret. Non tamen intendimus
promovere suspectos, dummodo non ultra notam suspicionis extendas, quam rationis tramites pati-
antur. Tarentinum post hec archiepiscopum, quem apud te quasi a summo gratie in profundum
odii casus repentini mutatio sic deiecit, ut qui paulo ante quasi cor unum et anima una cum princi-
pe censebatur, subito fur, subito proditor, subito tui sanguinis dictus sit obtrectator, non excludi-
mus a responso, mirantes quid in illum expetas ultionis, quem per subtractionem suorum et inter-
dictum sue sedis accessum contra fas et licitum tui prosecutor arbitrii iam punisti, pena preveniente
iudicium et executione non expectante libellum. Sed forsitan est qui dicat, quod dum sua placuisse
creduntur, ipse displicuisse videtur. Cathaniensem episcopum non duximus obmittendum, cuius
prodigalitate totum regnum dicis esse corrosum, si tamen in totum processit corrosio, unde tot
remanserunt reliquie corrodende? Hic si merces servitiis, si fructus laboribus, si meritis premium
responderet, aliud pro certo reciperet quam solvatur, pro quo quid nobis apud Ferentinum, quid
fratribus nostris apud Sanctum Germanum magnificentia tua promiserit, non ignoras. Deinde
Cephaludensis episcopi, contra quem sanguinem occisorum asseris clamare de terra, nec vita nec
spoliatio sub nube tegatur, ut de ipso post restitutionis debitum iustitie satisfiat, nec movemur, si
super hoc ad lacrimas et querelas tuorum fidelium forte, sicut asseris, movearis, dummodo in illum,
qui suo domino stat aut cadit, non processeris ad vindictam, primo in castrum ecclesie ac bona eius
manu occupationis extenta, quam querelam delatio iusta perferret ad examen iudicis competentis.
Quapropter non inferas, ut apud nos ille meruerit, unde apud te demeruisse videtur, sed tamen non
ignores, quod si pro iustitia spoliate stetit ecclesie, licet apud te propter hoc demeruisse credatur,
apud nos, qui sumus et esse tenemur iustitie zelatores, sibi meritum comparavit. Tandem concussis
columpnis ecclesie, prelatis videlicet, inferioris gradus et ordinis clericos rigor tui gravaminis atterit,
et quasi aliorum velis supplere defectum, pretendis negligentiam prelatorum, quamvis superioris
sedis non desit auctoritas, que crimina diligenti examinata iudicio et iudiciali examine cognita tanta
censura percellit, quod pene districtio culpe interdicit exemplum et vindicte severitas esse poterit
aliis limes offense. Quia vero Dei cause deesse non possumus nec debemus, super omnibus istis et
aliis contingentibus ecclesiasticam libertatem sic divina suffulti potentia debitum nostri proseque-
mur officii, quod Deo pro posse satisfacientes et homini, in hoc geremus utiliter negotium nostre
salutis et tue, cum deferre homini contra Deum presertim in talibus sit nocere, ac parcere sit sevire;
manus enim mulierum misericordium filios decoxerunt; sed habeat vera dilectio plagas suas, que
dulciores fiunt, cum amarius inferuntur. Adiecisti preterea, quod post reditum tuum in regnum
Sicilie, reintegratis iuribus tuis pro temporum varietate dispersis, exclusis rebellibus, ecclesia contra
matris officium suspectos filii receptavit. Et quidem de iurium reintegratione gaudemus; et utinam
reintegrantis affectio sic debitis fuisset contenta limitibus, quod a iustitia recuperationis in suis, in
alienis ad usurpationis iniuriam non transisset, quia preter id, quod in die novissimo districti iudicis
ultione reddetur, consumari felicibus substantia non consuevit eventibus, augmentis non aggregata
legitimis, quin immo grandis acervus inficitur partis adiectione corrupte. Super exclusis responso
supersedere possemus, nisi alicuius iudicio crederetur retardatum silentium repetitam iustificare
querelam. Sed ut videmus, quod hactenus respondentis dissimulatio distulit, nunc extorquet instan-
tia conquerentis. A memoria quoque tua excidisse non credimus, quod comiti Thomasio, Rainaldo
de Aversa et fautoribus eorundem, antequam castra, que viribus obtinere nequiveras, resignarent,
inter alia, que publica et autentica sunt conventione notata, venit expressius personarum securitas in
promissum, et ut id robur firmitatis haberet, nos et universos fratres nostros rogasti per nuntios et
litteras speciales in testimonium reservatas, ut Romana ecclesia super secure ac confidenter reciperet,
quod inviolabiliter promissa predictis attenderes et plenarie conservares. Sed utrum verbis facta
responderint fidesque promissis, plus quam deceat sedis apostolice ac excellentie imperialis hono-
rem, afflictionibus publicis et penis manifestis exponunt nonnulli de fautoribus comitis memorati,
quorum multos post speratam de securitate fiduciam dedisti exilio et quosdam ignominiosa morte
dampnasti. Proinde possumus non immerito formidare, ne nostra patientia in predictis vere patien-
tie nomen amiserit et effectum. Quare non credas id oblivioni esse relictum, licet sit hactenus dissi-
mulatione suspensum; sed quod in similibus inferiores pro te promittere debeant, de specula pote-
runt eminenti recipere speculum et exemplar. In quo quantum auctoritati sedis apostolice sit detrac-
tum, que ipsos ad precum tuarum instantiam sub sua securitate recepit, satis intelligunt, qui rem
sciunt. De comite vero Matheo, quem apud te in subtractione suorum Terre Sancte servitium, cru-
cis et crucifixi reverentia non defendit, comiteque Rogerio quondam capto, ut nosti, et postmodum
liberato, ut scimus, nec non et quibusdam aliis, qui ad Urbem et loca confinia a persequentis facie
confugerunt, conquiescat de cetero conquestio principis excellentis, ne siccam stipulam persequi et
contra folium, quod a vento rapitur, suam monstrare potentiam videatur. Hec quippe a Iulii Cesaris
gestis non elicis, qui Domitium pene avidum et venie contemptorem vite servavit invitum, et Me-
tellum se gladiis offerentem ira tanti principis reputavit indignum. Certe in Israelitico populo civita-
tes erant refugii, et urbem ad refugium Christianus populus non habebit? David recursus erat op-
pressis, et summus pontifex, David magni vicarius, avertet faciem ab afflictis? Et utique non, cum
nulla molestia tibi per illos inferatur et tuis, nisi velis id dumtaxat ferre moleste, quod vivunt. Ad
hec de viro egregio socero tuo, si ad nostram pervenisset notitiam, quid de hiis, que tibi facere debu-
it, omisisset, nostra eum non preteriret monitio, quem tibi desideramus acceptum et te illi potissime
gratiosum. In quo movet multorum corda miratio, quod cum consueverint alii crescere ex affinitate
maiorum, iste non sine multorum scandalo, non sine Terre Sancte dispendio, non sine tui nominis
lesione decrevisse videtur. Et quidem hiis similia magnificorum principum gesta non continent,
sublimium mores ignorant, liberalium largitas non acceptat. Non sic illius terre procuratur utilitas,
non sic ad eius subsidium bellatores strenui advocantur. Super quo tibi onera gravia et inportabilia
nos asseris alligare, que digito nostro movere nolimus, non attendens quod iam pluribus annis
elapsis ultro te istis oneribus subiecisti, spontaneus in Theutonia signum crucis assumens, non at-
tendens, quod crucifixi gerendo negotium onus non leve tulit ecclesia in ecclesiasticorum decima-
tione proventuum, non attendens, quod per fratres nostros et alios predicatores multi potentes et
nobiles, magni et parvi se crucis obsequio devoverunt. Pro mercatoribus autem Romanis excellentie
tue frequenter scripsisse meminimus, sicut dicis; sed cum per hoc ius suum non assequantur, ut
asserunt. non debet illis in sua iustitia ecclesiastica censura deesse? De vassallis quoque patrimonii,
de quibus prout placuit rescripsisti, quid iuris imperiali excellentie competat, tuorum et predecesso-
ris tui privilegiorum inspectio protestatur. Quod si preter debitum a nobis in illis aliud pro Terre
Sancte subsidio petiisses, sicut decuerat, formata petitio ad exauditionis gratiam introisset. Provideas
tamen, ut advocatie vocabulum, frequenter tuis litteris repetitum, tua, si placet, non protrahat in-
terpretatio in abusum, quoniam cum advocatus ecclesie idem intelligi debeat quod defensor, si de-
fensoris omittis effectum, nomen improprie retines advocati. Quod satis in Arcuata et castris aliis
quorundam nostrorum fidelium ostendisse videris, que detines contra iustititam occupata; post
illatam violentiam, post commodum possessionis adeptum, factus de petitore possessor, offers con-
querentibus te ius in tua curia redditurum. Super quo, si qua nova iura sint condita, in publicum
prodeant, cum id non patiantur antiqua. Quia vero non est abbreviata manus Domini, ut non pos-
sit sublimitatem incurvare hominum et altitudinem humiliare virorum, nunc, cum felicium tuis
votis successuum splendor illuxerit, in sereno humilitatem non deseras, quam in nubilo pretende-
bas. Speramus itaque, quod viri tam discreti memoriam nunquam sic ad exinanitionem deducet
oblivio, ut omnino in vitium ingratitudinis incidat, quod reprehendit in emulo, et culpam, quam
dampnat in hoste, committat. Non ergo seducant te prospera, quem instruxisse debuerunt adversa,
cum fuerit Pharaonis pincerna notatus, eo quod succedentibus prosperis sui est oblitus interpretis, et
lex nobilitatis id habeat, ut nobilium mentes excelsa non elevent et infima non demittant. Quaprop-
ter, fili karissime, probatis apostolice sedis affectibus nullius suggestio te subducat, que, nisi obstacu-
lum nimie indevotionis impediat, a te dexteram beneficiorum non subtrahet et dulcedinis ubera
non abscondet, cum non sit verisimile, quod animi ferventis affectum ab illo de facili velit avertere,
quem multo labore fovit impuberem multaque sollicitudine promovit adultum. Datum Laterani.

12

(Thomas) an einen Ungenannten (Bischof Sigebald von Novara?): beauftragt ihn, sich nach Vercelli zu
begeben und dem Podesta und Volk der Stadt zu befehlen, den Aufruhr gegen ihren Bischof (Jakob), der
zum Papst gereist ist, und die Belagerung der Burgen des Bistums zu beenden, widrigenfalls er schérfere
Strafen androht. — Schaller

(1237 Sommer)
Druck: HAHN, Collectio 1 S. 305 ff.

Non Noémi, id est pulchra, sed Mara, hoc est amara, dici potest ecclesia Vercellensis eo quod. sicut
accepimus, amaritudine repleverit eam populus suus, immo non suus, quia, quos ius spirituale dedit
in proprios, laicalis reddit iniuria alienos. Insurrexerunt etenim in matrem filii, a pastore oves ober-
rant, in iura prelati ruunt iniuriose subiecti. Desudent itaque oculi, uberes solvantur in lacrimas et
ploret Vercellensis ecclesia mortuos suos non tam culpa quam fama, quoniam alienati sunt ab utero,
erraverunt a ventre non attendentes ad petram, de qua excisi sunt, et ad cavernam laci, de qua preci-
si noscuntur, dum soliditatem paterne devotionis non retinent et affectionis antique proprium non
observant sic matris honoribus onerosi, quod sibi sunt oneri ancillantes matrem, ut non vocentur
filii libere, sed ancille. Ecce, versa est et utinam eversa a statu pristino ecclesia Vercellensis, quia, que
in vertice suo episcopo celsior censebatur, depresso capite pressa iacet. Ecce, de amaritudinis calice
bibimus, quo dictam ecclesiam cives illi nimis inciviliter potaverunt, dum ibi plus desolationis audi-
vimus, ubi plus solacii sperabamus. Credebamus siquidem, quod in adventu nostro ecclesia illa
quiesceret, sed lapse requies non est data. Prelatus enim eius domini pape cogitur adire presentiam
et non cessat molestia subditorum, sed adhuc manus eorum extenta castra ecclesie, que prima rapina
non sustulit, instantia continuate vexationis impugnat. Sane si iustitia Dei attenditur, hoc pro certo
non licuit; si decus Romane consideratur ecclesie, istud non decuit; si utilitas notatur provincie, id
non erat expediens maxime hiis diebus. Et fortisan est, qui credit, quod qui huiusmodi lesionibus
pungit ecclesiam, tali negotio negotiatur aliis, sed commodum negat et negligit regionis. Numquid
in talibus adherebit lingua palato? Numquid silentio labia conticescent? Numquid non exaltabitur
vox quasi tuba, ut illi populo sua scelera nuntientur? Ne igitur taciturnitas nobis illorum offensam
communicet, mandamus, quatenus visis litteris omnique mora sublata personaliter accedentes ad
locum .. potestati et populo Vercellensi precipiatis ex parte nostra districte, ut omnino recedant ab
obsidione castrorum, que obsedisse dicuntur, et alias cessent a molestiis Vercellensis ecclesie matris
sue, quia nec ad dominum papam nec ad nos possent revelata facie mittere nuntios super exhibitio-
ne iustitie vel petitione concordie tam molesti. Quod si forte non quieverit furor eorum, nobis exp-
licite rescribatis, ut acerbitas culpe pene rigorem exaggeret, monitioni debita succedente censura et
ferro subsequente fomentum.

13

Ein papstlicher Legat (wohl Thomas) an die Bewohner der Lombardei (an die Maildnder?): befiehlt
ibnen, von einem feindseligen Einfall abzustehen und nicht nur Durchziehenden, sondern auch Bewoh-
nern der angrenzenden Gegenden Sicherheit zu gewdhren; fiir dasselbe will der Legat auch bei ihren
Gegnern sorgen. — Schaller

(1237 Sommer)

Druck: Petrus de Vinea, Epistulae, ed. ISELIUS I S. 274 Nr. II 16.
Regest: BF 1896.

Prudenter precidenda sunt mala, ut salubriter bona succedant; offendiculo quoque sublato nocivo
occurret facilior aditus ad optata. Sane cum dominus papa, zelator salutis, ad ea nos miserit, que
sunt honoris Dei, ecclesie, imperii et status prosperi Lombardie, ne guerrarum turbatio, que solet in
talibus afferre periculum, nostro processui circa premissa, quod absit, aliquid difficultatis opponat,
bona fide consulimus, affectione pura rogamus et, quoniam expedire videmus, districte vobis preci-
pimus, quatenus post receptionem presentium et ab incursu cessetis hostili et securitatem prestetis
non solum transeuntibus, verum etiam circumadiacentium hominibus regionum. Nos autem similia
circa vestros adversarios procuramus. Sic etenim precisis hinc inde turbationum zizaniis in spe fertili
divine clementie superseminari poterit semen optate quietis.

14

(Thomas) an Bologna: wirfi den Buirgern vor, dass sie ihre Gefangenen, fiir die sie ihm bei seinem dorti-
gen Aufenthalt Erleichterungen zugesagt hatten, nun wieder unmenschlich behandeln; befiehlt, die Ge-
fangenen wenigstens wieder in den Zustand wahrend seiner Anwesenheit zu versetzen und die Waffen-
stillstandsvereinbarungen einzuhalten; ktindigt ihnen die Entsendung seines Kapellans I. an. — Schaller
(1237 Sommer)

Druck: HAHN, Collectio I S. 307 f.

Morditiva lenitivis admiscet interdum industria correctoris, ut, quos lac dulcedinis non emollit,
virga exasperationis inclinet. Sane dolor nobis est cordi. rubor ori, quod sincere dilectionis imme-
mores, qua vos apostolica sedes amplectitur tamquam filios speciales, sic ei defertis in nobis, quod
per eos iniuria graviori afficimur, in quibus filialis affectionis devotio promptior sperabatur. Memi-
nimus quidem, quod preces porreximus et credebamus obtentum, ut circa captivos, qui valde in-
humane tractabantur a vobis, in cibis, veste, locis et laxatione compedum remissionem admitteret
dextera sevientis, quibus, etsi post nostrum a civitate Bononiensi digressum vos pios super hiis ad
modicum prebueritis, nunc tamen, sicut de fide dignorum relatione comperimus, facte nobis circa
eos tantillum gratie convertistis per retractionis iniuriam in offensam. Profecto, sicut audivimus,
rationis turbato iudicio tamquam oves occisionis captivos deputastis eosdem, et duro usi consilio
adeo aggravastis in eos vobis natione, genere patriaque propinquos severitate tyrannica et severa
tyrannide manus vestras, quod ipsi, quibus presentie nostre adventus humanitatis promiserat in
captivitate remedium et beneficium tandem debuit redemptionis afferre, teterrimo carcere sunt
detrusi, omni atrocitati expositi, alimentis parcissimis rarissime sustentati, prorsus privati omni
beneficio luminis et fere nudi vinculis gravissimis compediti, quorum quidam, quos delicatior origo
non patitur sevitie tante diutius ferre supplicium, vitam graviorem morte reputant conclusi tenebris
cum merore, dum contra vite misere tedium coguntur miserabile mortis suffragium invocare teden-
tes vite sic cesi. O inanis dissolutio patrie, que ipsos, qui sunt caro de carne et os de ossibus Lom-
bardorum, sic ab intrinsecis disiungit iniuriis, ut compatriotas in affectionis compagine communis
patria non agnoscat. Si ergo ad hec aciem mentis dirigitis, si solita meditatione pensatis affectum,
quem ad vos et totam provinciam semper habuit sedes apostolica, mater vestra, nequaquam monitis
et mandatis nostris difficultatis obiceretis obstaculum, presertim in observatione treugarum et mise-
ricordia captivorum, in quorum cruciatibus quodammodo crucifigitur ipse Christus, cum et ipsi
professione Christiani nominis censeantur, et pari eos vobiscum pretiosi sui sanguinis pretio rede-
merit caritate. Quapropter, ne nos negligentia notet et culpam vestram omissione, quod absit, no-
stram facere videamur, mandamus et districte precipimus, quatenus captivos ipsos in eundem sal-
tem statum, in quo ad respirationis levamen fuit eis provisum presentibus nobis Bononie, reducen-
tes ab hostili prorsus incursu et adversariorum insultibus, sicut iam frequenter mandavimus, omni
contradictione postposita desistatis, facientes quecumque post treugas indictas a vestris presumpta
constiterint sublato more dispendio emendari. Alioquin, quantumcumque vos diligamus, immo,
quia in Deo diligimus, oportebit nos cogitare duriora consilia, quia ferro abscidenda sunt vulnera,
que fomentorum non sentiunt medicinam. Denique, ne quid de contingentibus omittamus, dilec-
tum nostrum I., capellanum nostrum, litteratura et circumspectione conspicuum, ad vos super
premissis duximus destinandum, quem commendatum habentes et honorantes, ut decet, fidem
plenam ad ea, que vobis ex parte nostra proposuerit, habeatis.

15

Papst (Honorius III.) an den Bischof (von Teano / Bartholomeus von Chieti): tadelt ihn wegen seiner
Vergehen; er scheide Ehen gegen Bezahlung, weihe Kleriker ohne vorherige Priifung, genieffe weltliche
Vergntigungen, verkehre mit Frauen, entfremde Kirchengiiter, habe eine schwangere Frau auspeitschen
lassen, so daff sie eine Fehlgeburt hatte, habe eine andere Frau mit heifvem Ol und Pech tibergiefsen las-
Sen, SO dafe sie starb; teilt ihm mit, dafe seine Befragung und Bestrafung aufgeschoben wiirden, und  for-
dert ihn auf, sich in Zukunft zu bessern. — Tuczek

(1216 12170)

Drucke: HAHN, Collectio I S. 308 ff; Kampanische Briefsammlung, ed. TUCZEK S. 88 ff: Nr. 23.
Regest: SCHILLMANN, Formularsammlung Nr. 1306 (vgl. 1311).

Mercennarium habet sub umbra pastoris ecclesia Theatinensis, si talis existis, qualis esse describeris
in libello nobis oblato, quem tibi duximus transmittendum, ponentes te ante oculos tuos, ut in eo te
ipsum inspiciens et verecundia tui pectoris verecundus ingressus ad examen conscientie proprie
deferas tue accusationis libellum, doleas ac lugeas, quod, si dicta veritate nitantur, et per offensam
interius apud Deum et per infamiam exterius apud homines corruisti. Fertur enim, quod ad ovile
dominicum per corrupta simoniace pravitatis ascendens per ostium non intrasti. In templo Domini
factus es nummularius, venditor columbarum; in muneribus iudicans ac in mercede respondens in
iudicio affers stateras dolosas; secundum auri vel argenti pondus decernis aliquid esse grave vel leve.
Matrimonium apud te probat et reprobat sola pecunia, cuius interventu, quos Deus coniunxit, tu
homo separare presumis. Clericis quoque tue iurisdictioni subiectis, dummodo pecuniam afferant,
permittis focarias publice detinere in tue et eorum salutis dispendium et opprobrium Iesu Christi.
Nonnullos quoque ad sacros ordines promoves, cum non examines promovendos. Venditiones et
alienationes irrequisito capitulo Theatinensi celebras in ipsius preiudicium et gravamen. Et de cuius
manu psalterium cadere non deberet, ut monachus, lectioni et orationi vacando propria manu de-
fers accipitrem varios per campos et nemora saltusque perlustrans, clamoribus canes insequens, lo-
quax et clamosus in silvis, in ecclesia vero raucus et mutus, quoniam terrenarum voluptatum deside-
riis alligatus latrare non audes, ut annunties populo scelera tua, qui peccata predicas per exemplum.
Sane iuvencula Theatinensis, cui claustra diceris infregisse pudoris, nec non ad preconium laudis vel
fame publice acclamabat, quod mulier illa, quam prius per adulterium pollueras et longo inquinato
tempore ad infamis participii notam habuisti communem, visa fuit sancto die Martis a viris non
contempnende auctoritatis ab episcopali domo reverti desuper ecclesiam et per claustrum. Accepi-
mus preterea te periurii incurrisse reatum alienando possessiones ad episcopalem mensam spectan-
tes, veniendo contra tempore tue promotionis nobis exhibitum iuramentum. De visitatione quidem
parrochie non est, sicut audivimus, tibi cure, quam cum tenearis annis singulis visitare, non visitas,
et tamen temporalia metis, ubi spiritualia minime seminasti. Procurationes, que ratione visitationis
debentur, cogis redimere visitandos, ac si pecunie et non correctionis visitatio debeatur. Illud quo-
que non duximus omittendum, quod, cum castrum Theatinensem habebas custodire, quandam
mulierem pregnantem tot iussisti verberibus et tormentis affligi, quod miserabiliter abortivit. Et
quandam aliam tam diu precepisti oleo et pice perfundi calentibus, quod spiritum exhalavit, quam,
ut tantum scelus in publicum non prodiret, in sterquilinio sepeliri mandasti, subtrahens ei benefici-
um ecclesiastice sepulture, quam vite crudeliter subtraxisti. Collige igitur causam tuam in sinu tuo,
et sic acta tua corrigas per te ipsum, ut in aliis te non constituas ulterius debitorem, ne descendamus
et videamus, utrum clamorem, qui venit ad nos, compleveris opere, et exigamus a te rationem utpo-
te a villico diffamato, quia tanto in futurum te acrius corrigemus, quanto ad presens tibi gratiam
facimus ampliorem.

16

(Honorius II.) mahnt den alternden Bischof von Chieti, als spate Siihne fiir die oft gertigten Missetaten
seiner friiheren fabre seinen in jeder Weise von ihm geschidigten Bischofisitz freiwillig zu verlassen, wid-
rigenfalls die Bischéfe von Valve und Furco den Auftrag hdatten, den Tatbestand zu untersuchen, dariiber
zu berichten und ihn peremptorisch vor die Kurie zu laden. — Heller

(1216 bald nach Juli 26)

Druck: HAHN, Collectio I S. 310 f.
Regest: SCHILLMANN, Formularsammlung Nr. 465 (vgl. 497).

Recogita in amaritudine annos tuos et tempus deplora perditum non tibi solummodo, sed etiam
aliis per exemplum. Facis quidem peccare populum evidentia tuorum actuum perversorum, cum
assumatur a subdito audacius in exemplum, quod irreverentius presumitur a prelato, et dum enor-
mitate vite peccata predicas, qui deberes alios verbo pariter et exemplo virtutibus informare, tanto
ad plures perditionis exempla transmittis, quanto pluribus dignitate preferris. Sed potes non sine
causa timere, ne, unde primatum obtines in terris, confusionem expectes in celis, cum de episcopatu
preter nomen et ordinem nihil omnino videaris habere. Considera, considera, qualem reddas pro
subditis, qui pro te solo non sufficis reddere rationem, et qualiter impetrabis aliis veniam, qui te
ipsum exhibes puniendum. Ecce, frequenter ad nos de obscenis actibus tuis, quos pre pudore sile-
mus, ascendere clamores, et multotiens non sine increpatione commonitus, ut reversus ad cor vitam
tuam reformares in bonum, tu tamen tamquam cum morte pepigeris fedus, continuasti et con-
sumpsisti usque nunc dies tuos in peccatis. Sed recollige dierum tuorum reliquias et deficientis etatis
fragmenta repone, si forte in senio redimas, quod puer, adolescens et iuvenis perdidisti. Offer igitur
Deo sacrificium vespertinum, et ne sub umbra inutilis sponsi viduitatis incommoda diutius patiatur
ecclesia Theatinensis, tibi et ei provideas cessione, ut descendens exterius intus ascendas, episcopatui
corpore cedens, cui pene penitus utilitate cessisti; incipias in minori proficere, quod deficis in maio-
ri. Et quidem, si tue saluti providere volueris, honori cedas voluntarius, ne amovearis invitus. Cum
enim humeri tui non sufficiant ad onera presulatus retinentem accusabit ambitio, quem retinentem
coactio debuerat excusare. Quod si forsan attrita fronte expectare volueris, ut opera tua in iudicium
deducantur, tanto plus ignominie ac confusionis incurres, quanto in plurium notitiam deducentur.
Et ne tuam insolentiam nutrire nostra patientia videamur, Valvensi et Furconensi episcopis damus
nostris litteris in mandatis, ut super tuis negligentiis et offensis, insufficientia et defectu inquisita
sollicite veritate, que invenerint, ad nos sub sigillis suis inclusa fideliter transmittentes prefigant tibi
terminum peremptorium competentem, quo nostro te conspectui representes, secundum quod
exegerint merita recepturus.

17

(Honorius III. an Friedrich IL): Festsetzung des Kreuzzugstermins auf den 21. Marz 1219 unter An-
drohung des Banns. — Heller
(1219 Oktober 15, Viterbo)
Drucke: RAYNALDUS, Ann. eccl. ad a. 1219 Nr. 9 f. (Anfang und Schluss fehlen); HAHN, Collectio 1 S.

311 ff; HUILLARD-BREHOLLES, Historia diplomatica 1 S. 691 ff; Regesta Honorii papae III, ed.
PRESSUTTI I S. 367 Nr. 2207 (Paraphrase); HOROY, Honorii III opera omnia 3 S. 303 ff Nr. 23;
RODENBERG, Epp. saec. XIII 1 S. 75 f, Nr. 106.

Registeriiberlieferung: Reg. Vat. 10 fol. 132r Nr. IV 576.

Regesten: POTTHAST 6129; BF 6350.

Litteris excellentie regie consueta benignitate receptis exultavit animus noster in Domino, quod
accessit ad patris desiderium filius, dum et recepta beneficia recognoscis et retributionis te non de-
negas debitorem. Porro satis prudenter potes advertere, de quo et quali affectu processerit, quod et
expetivimus et expectavimus excusationes probabiles, quibus quedam, que aliquid note videbantur
habere ac quibusdam se ingerebant opinionibus hominum et coniecturis, caute refelleres, contrari-
um per apertas et autenticas litteras deducens in notitiam plurimorum. Licet autem apud nos pro
magnificentia tua sincera peroret dilectio et promptis affectibus instruat causam tuam, expedit ta-
men, ut non solum nos, sed etiam alii per actus tuos intelligant et cognoscant, quod memor es ube-
rum, que tibi pia mater porrexit ecclesia, et memor es dextere, quam Romanus pontifex tamquam
pater sollicitus et patenter et potenter in Domino ad auxilium tue promotionis extendit. Verump-
tamen quiddam est, quod multorum detractionibus videtur expositum et quoad aliquos non de
facili se excusationibus applicat, videlicet quod ad Terre Sancte subsidium promptiorem et maiorem
non exhibes apparatum. Ecce, fili karissime, quod ad hoc tibi duo prefixi sunt termini, sed elapsi,
quod adhuc commodum reportarunt? Quas naves, quas galeas ad transfretandum regia fecit sollici-
tudo parari? Que vasa usui transfretationis accommoda de sumptibus tuis vel mare recepit vel litus
agnovit? Esto, karissime, quod transitus tuus impedimentis aliquibus hactenus fuerit retardatus;
clarere tamen deberet magnus in apparatibus magnis affectus, ut opus, quantum illud possibilitatis
effectus extenderet, esset efficax prompte voluntatis interpres. Et quidem in talibus vellemus esse te
preducem potius quam sequacem, et non solum repetitioni dilationis non nimis insistere, sed peten-
tibus fortiter obviare. Verum propter impedimenta, que ad excusationem tua pagina continebat,
honori tuo, quantum in Domino possumus, providere volentes dilationem tibi concedimus postula-
tam, festum beati Benedicti proximo futurum terminum prefigentes, quo ad Terre Sancte succur-
sum iter arripias prosecuturus, quantum sufficientia possibilitatis affuerit, votum tuum. Interim
vero non dormias, ne in termino iam tertio laqueum, quod absit, excommunicationis incurras. Exci-
ta temetipsum et alios vigilare compelle, ut medio tempore paratis hiis, que desiderantur ad talia,
terra, que funiculus est hereditatis dominice, fructuosum sentiat tue magnitudinis, quem diu deside-
ravit et expectavit, adventum. Festina, festina, expectate diutius, quoniam dum est in promotione
negotium, minori consummatur auxilio et facilius perficitur in profectu. Festina, rex egregie, ad
summi regis obsequium, ut non videaris omnino post terga relictus, sed tanto ferventiori affectione
ac evidentiori utilitate procedas, quanto de maiori mora et minori sollicitudine quorundam iudicio
notari videris. Festina, si forte Dominus tanti consummationem negotii tue glorie reservavit, ut in
dextera tua perficiat multorum manibus inchoatum. Certe clare memorie avus tuus Fredericus ad id
se viribus totis accinxit, et quis scit, si et tu Fredericus, nepos ipsius, illius memoriam non solum
presentibus renovabis in nomine, sed etiam ad posteros prorogabis in opere, si, quod ille ferventer in
affectu assumpserat, tu salubriter produxeris ad effectum. Nihil ergo in tanto negotio vel tu ipse
omittas vel a tuis, quantum in te fuerit, patiaris omitti, quoniam cum tibi robur etatis sufficiat et
potentie virtus habundet, si forte, quod absit, tam favorabilem causam neglexeris, quanto maiora de
manu Domini recepisti, tanto id a te maioris exactionis periculo requiretur. Illud autem latere te
nolumus, quod cum redeuntibus multis brevis sit, sicut accepimus, exercitus Christianus, nisi suc-
cursum habuerit in proximo passagio Martii, grande, quod Deus avertat, posset eis imminere dis-
crimen. Unde non impedias, sed procures, ut sic aliqui medio tempore preparentur, quod in eodem
passagio transeant, quatinus et reparetur robur exercitus et restauretur numerus bellatorum, et sic
facilius et efficacius sub spe divine clementie prosequaris incepta, quam si quasi a capite oporteret te
resumere sub dubio forsan eventu tam grande negotium, quod usque nunc satis prosperum habuit
Domino dirigente processum. Datum ut supra.

18

Honorius ILI. setzt den Kreuzfahrern des Reichs einen neuen Termin bis zum 21. Mérz 1220. — Win-
kelmann — lellsr
(1219 Oktober 1, Rieti)

Drucke: HAHN, Collectio 1 S. 314 f: (Schluss fehlt); RAYNALDUS, Ann. eccl. ad a. 1219 Nr. 11; HUIL-
LARD-BREHOLLES, Historia diplomatica 1 S. 924; Regesta Honorii papae III, ed. PRESSUTTI I S. 367
Nr. 2208 (Paraphrase); WINKELMANN, Zwélf Papstbriefe S. 378 f- Nr. 4; HOROY, Honorii III opera
omnia 3 S. 305 f, Nr. 24; RODENBERG, Epp. saec. XII 1 S. 76 f- Nr. 107.

Registeriiberlieferung: Reg. Vat. 10 fol. 133r Nr. IV 577.

Regesten: POTTHAST 6130 (und Appendix S. 2088); BF 6351.

De secreto patris in publicum egressus ad servos rex filius ad ima descendit, ut subditis ad summa
pararet ascensum, sub texta nostre mortalitatis figulus in terris visus et cum hominibus conversatus.
Qui tandem, ut nostre servitutis cirographum suo sanguine cancellaret et temporali morte legem
mortis aboleret eterne, non declinavit obprobria, non se subtraxit iniuriis, sed cruci se obtulit et
cruciatibus ultro dedit. Sane ad Christi mensam invitati Christicole, si considerare velint apposita,
ut et ipsi similia preparent, ad crucis obsequium non tantum iam crucesignati, sed et alii se accin-
gent. Porro dolentes referimus, quod nonnulli de imperio non tam minores quam maiores faciem,
quam in Ierusalem direxisse videntur, creduntur convertisse post tergum, cum nec prosecuti sint
votum emissum nec prosecutionis exhibuerint hactenus apparatum. Unde nos eorum saluti et Terre
Sancte subsidio providere volentes eis certum terminum duximus prefigendum, quo inciperent
reddere Domino vota sua. Sed nec in illo nec in alio, quem adiecimus, paucis exceptis peregrinatio-
nis debitum exolvere promisse, quin immo nec votive solutionis indicia pretenderunt. Unde in
excommunicationis incidere sententiam, quam in tales iuxta generalis statuta concilii iussimus pro-
mulgari. Quid autem hii a suis inferioribus gratuitum exigent, qui maiori et factori suo sponte obla-
ta et omnino iam debita non exolvunt? Quia vero multotiens multa bona prestantur invitis et salu-
brem habet coactio quandoque profectum, cum excommunicationis sententia medicinalis existat,
presentium vobis auctoritate mandamus, quatenus denuntietis generaliter tales excommunicationis
vinculo subiacere, illis exceptis, quos iustum impedimentum evidenter excusat. Verum quia non
vinculum, sed solutionem querimus animarum, pia deliberatione providimus, ut, si qui ex talibus
beneficium absolutionis petierint, per vos recepto iuramento de stando mandatis ecclesie absolvan-
tur. Quibus iniungi volumus sub debito prestiti iuramenti, ut in festo beati Benedicti proximo futu-
ro vel ante, qui voluerint, nisi iusto et evidenti fuerint impedimento detenti, iter arripiant in subsi-
dium Terre Sancte ac, prout Dominus dederit, prosequantur. IIlud autem nolumus et vos crucesi-
gnatos latere, quod, sicut accepimus, nisi in passagio Martii aliqui transeant ad succursum exercitus
Christiani, grave, quod Deus avertat, posset eis imminere discrimen nec esset facile quasi a capite
sub dubio forsan eventu resumere tantum negotium, quod usque nunc prosperum habuit Domino
dirigente processum. Datum ut supra.

19

(Papst Gregor IX.) an A. Samathie, Archidiakon von Périgueux, an Magister Durandus, Archidiakon
von Limoges, und an den Prior von St. Radegundis in Poitiers: teilt ihnen mit, dass er auf Bitten der
Erzbischéfe (Simon) von Bourges und (Geraldus) von Bordeaux in deren Primatsstreit eine Regelung
getroffen habe; fir diese sollen die Adressaten die Zustimmung der Pralaten und Domkapitel der Kir-
chenprovinz Bordeaux und des Domkapitels von Bourges einholen und sodann die beigefiigte papstliche
Bulle feierlich bekanntmachen; falls die Parteien ihre Zustimmung verweigern, sollen sie binnen 40 Ta-
gen vor dem Papst erscheinen und dort ihren Rechtsstandpunkt darlegen. _ Schaller
(1232 Marz 29, Rieti)

Drucke: Petrus de Marca, De concordia, Appendix S. 122 f. Nr. 21; HAHN, Collectio I S. 315 ffs
MANS! 23 S. 124 f, Nr. 48; Registres Grégoire IX, ed. AUVRAY 1 S. 494 ff Nr. 790; X 1.33.17.
Registeriiberlieferung: Reg. Vat. 16 fol. 2v Nr. VI 7.

Regesten: POTTHAST 9567, 20503.

A. Samathie, Petragoricensi et magistro Durando Lemovicensi archidiaconis et .. priori Sancte Ra-
degunde Pictaviensis.

Humilis doctrina magistri humiles instruxit discipulos salem et pacem habere; in se salem, inter se
pacem, ut pacis lenitas salem sapientie mulceat et sal sapientie pacis condiat lenitatem. Sunt quoque
nonnulli, qui zelum amaris contentionibus acuendo tantum, que salis sunt, sapiunt, et corda scin-
dente discordia sub umbra iuris ad iniuriam decidunt, interdum calumpnie ad inimicitiarum puteos
fodientes, non considerato, quod contentionis puteis relictis contemptui fodit Ysaac alium, pro quo
non contendere pastores, cuius nomen vocatum est latitudo, quia restringitur caritas contentione
diffusa, et, si artatur contentio, caritas dilatatur. Unde cordibus est reddenda concordia, ut sit opus
iustitie pax et silentium cultus eius, presertim in illis, qui penne columbe deargentate sibi et subditis
debent splendere pacifici, sedentes in pulchritudine pacis, in tabernaculis fiducie ac requie opulenta.
Sane vicinos non latuit et ad multos in longinquo pervenit, quantum gravaminis questio de prima-
tia suborta Bituricensi et Burdegalensi ecclesiis earumque prelatis attulerit et afferret in posterum, si
duraret ad futurum, tracta de preterito coniectura. Consueverunt etenim lites esse prodige sump-
tuum, liberales laborum, parce modestie, avare quietis et utinam non commotionis et discordie
incentive, eo quod raro litium iurgio lingua silet et iudiciorum strepitu mens quiescit. Hec autem et
animarum pericula, que de ipsorum absentia suis ecclesiis imminebant, venerabiles fratres nostri ..
Bituricensis et .. Burdegalensis archiepiscopi attendentes, ne invalescente contentione utraque diuti-
us langueret ecclesia et quandam mortem videretur ingerere vita cause, humiliter petierunt questio-
nes huiusmodi, quam diuturnitas iudicii prorogabat, acceleratione providentie breviari, super quo
provisioni sedis apostolice omnia iura sibi et suis ecclesiis competentia commiserunt. Nos autem
considerantes, quod in tribus, que coram Deo et hominibus probata leguntur, concordia fratrum
specificatione obtinet primum locum, petitionem oblatam ad gratiam exauditionis admisimus illo-
rum desideria favore benivolo prosequendo. Verum, ne de contingentibus aliquid omittere videa-
mur, mandamus, quatenus prelatorum et capitulorum cathedralium ecclesiarum eiusdem provincie
necnon et in ea Burdegalensi provincia super premissis requiratis assensum. Quo habito providenti-
am nostra bulla munitam, quam vobis sub alia carta mittimus interclusam, sollempniter publicetis.
Si qui vero, quod non credimus, consensum prestare noluerint, vos supersedentes publicationi pre-
dicte sub expresso peremptorio, quod videritis prefigendum, districte precipiatis eisdem, ut persona-
liter, si prelati fuerint, vel, si alii, et ultra qusdraginta per procuratores idoneos nostro se conspectui
representent, prosecuturi coram nobis ius, si quid habere contendunt, et responsuri parti alteri super
hiis, que duxerint proponenda, et satisfacturi nihilominus, si forte succubuerint in expensis.

110

Thomas macht einem ehemaligen Schulgenossen I. Vorwitirfe, dass er, offenbar aus Scheu vor seinem
Kardinalsrang, Beschwerden iiber sein Verhalten und Nichtschreiben an einen Erasmus zur Weitergabe

schickte, als ob es zwischen alten Freunden eines Mittlers bedtirfe. — Heller

Druck: HAHN, Collectio 1 S. 317 f.
Cara cari pagina, querula satis, ut sic loquar, humilitate non vacua in salutatione pretitulavit Eras-
mum, sed alium in prosecutione querebat, que recipientis manibus non contenta, quod celare non
potuit, revelavit, quod in illo alii mittebatur. Et quidem post salutationis alloquium vix lineam dedit
Erasmo, sed Thome totum, quod sequebatur, exhibuit, nunc timoris aliquid exprimens, nunc ali-
quid excusationis allegans et interdum aliquid conquestionis intendens. Sed timere te Thomam quis
docuit? An forsan timor ille tuus non extitit, sed potius alienus, cum etas primeve societatis sic te
privilegiarit affectu, quod cum timore te non oportuit habere commune? Certe, cum mecum con-
creveris, gradum amicitie adiectio gratie non mutavit et honoris maioritas nihil minorationis adiecit.
Unde nec processit a vero nec ad verisimile debet habere processum, quod nunc cardinalis dedigna-
retur amicum, quem carissimum aliquando habuit conscolarem. Multum enim increpationis debe-
retur honoribus, si tam peregrinum redderent honoratum, et sic non oportuit Iacobum ad excusa-
tionis remedium habere recursum et quasi mediatoris vel utrumque interpretis mendicare suffragi-
um, pro quo apud Thomam interpellat assidue non otiosa dilectio et sollicitus spiritus sic perorat,
quod, etiam si videretur occurrere, iustificaret offensam. Cesset ergo ad ultimum, queso, conque-
stio, quam in me, quasi multo tempore tibi non rescripserim, satis blande, ut reprehenderes acrius,
caute formasti, quoniam, si ad te scriptum non pervenisse causaris, et ego rescriptum me non rece-
pisse causabor. Ceterum, quia nec mihi nec tibi talis est peregrina materia, querelam hinc inde qua-
dam mutua credulitate tollamus, videlicet ut credas, quod scripserim, et ego ad credendum me inge-
ram, quod scriptum vel casus ademerit vel negligentia, ne dicatur malitia, portitoris.

111

Honorius III. befiehlt dem rimischen Burger Tostus und seinen Komplizen, die den Kardinalbischof
Guido von Palestrina feindselig verfolgten, sich bis zum bevorstehenden Weihnachtsfest dem Gericht der
Kirche, des Papstes und des Kardinals zu stellen und deren Si iihnebefehle ZU erfiillen, widrigenfalls sie den
Strafen, die in der jiingst erlassenen Konstitution von Papst und Kardindilen festgesetzt wurden, verfallen
solien. — Heller

(zwischen 1225 November 25 und 1228 April 25)

Druck: HAHN, Collectio 1 S. 318 ff

Execrabilis horribilium scelerum et multa presumptio per impunitatis licentiam peccatis exigentibus
contra clerum nostro tempore sic excrevit, ut non solum perfidi filii Belial, qui obstinatis animis ad
exercenda queque nefaria velociter currere sunt edocti, nunc ad illam crudelitatis sevitiam non ve-
rentur manus extendere, quam horrebant ipsi cogitare hactenus vel audire, verum etiam pavidi et
excordes iam redditi sunt audaces ad atrocia et insolita flagitia perpetranda. Sicque nec ordini vel
officio parcitur nec etati vel dignitati defertur, sed per facilitatem venie nocendi potestate ad iniquos
transfusa super sortem iustorum impune virga extenditur peccatorum. Iam enim nervus discipline
abrumpitur, rectitudinis iudicium penitus relegatur, partes iustitie totaliter profligantur, negligitur
pius pater, quia tolerat, immo quia nimis expectat; comtemmnitur fustus Dominus, quia iusticiam
diligit et in equitate iudicat orbem terre, vixque in terris ministerium iustitie ille rex regum in hoc
invenit, cui omne iudicium dedit pater. Huiusmodi autem sacrilegis non modicam ministrant auda-
ciam quidam terrarum domini et principes gentium, qui dominantur corporibus hominum et terre
bestiis, dum talia coniventibus oculis transeunt et impunita relinquunt. Propter quod dignitas ordi-
nis clericalis non tantum in minoribus, sed etiam in maioribus contemptui exponitur atque morti;
conteruntur velut vasa testea filii Sion incliti, et sicut ovis ad occisionem reputantur ab impiis eccle-
sie filii et prelati, quos Dei filius custodes constituit sponse sue ac in quibus se honorari asserit et
contemni, pupillam oculi tangi prohibens in eisdem. Porro cum tam enormes iniurie pre ceteris non
plus tangant et sic nostram faciem tantorum opprobriorum inquinamenta respergant, quod pre
confusionis rubore levare oculos vix audemus, eo quod probrosa horum nota discriminum longe
lateque diffusa per populos ad contagiose perversitatis exemplum iniquorum animos concitaret, ne
nimis esse misericordes aut potius involvi negligentie vitio videamur, cum supra debitum fuerint
hactenus expectati, ut redirent ad cor quidam, qui recesserant ab olim trahente mole criminum in
profundum, qui etiam continuare procaci vultu non metuunt excusationes pretendentes frivolas in
peccatis, nec vere penitentie lamenta suscipiunt, ut apud Deum corde contriti de tanta possent per-
fidia inveniri, Tosto, civi Romano, perditionis filio suisque complicibus, qui una cum ipso furore
diabolico concitati venerabilem fratrem nostrum G. Prenestinum episcopum, honorabile membrum
ecclesie Dei, fuerunt hostiliter insecuti, usque ad instans festum nativitatis dominice terminum
assignamus, ut precise ad mandatum nostrum, ecclesie Romane ac prefati episcopi redeant, congrue
satisfaciant, et sufficienter caveant, quod reverenter nostra, ecclesie Romane ac prefati episcopi
mandata servabunt et penitentiam iniungendam devote suscipient ac in terminis prefigendis eam
pro posse perficere non omittent. Quod si forsan diaboli catena constricti redire infra terminum
prescriptum contempserint aut, postquam mandata nostra susceperint, ea neglexerint adimplere seu
penitentiam, que ipsis a sede apostolica imposita fuerit, infra describendi temporis spatium perficere
non curarint, ex tunc ipsos iuxta constitutionem nuper a nobis de fratrum nostrorum consilio edi-
tam contra huiusmodi sacrilegorum perfidam absque retractione aliqua decernimus puniendos, ne
magis ac magis per licentiam insolescat crudelium cervicositas impiorum et superbia Deum odienti-
um libere semper ascendat et contra ecclesiam invalescat, si non exseramus ecclesiastice potestatis
gladium contra tales, nimium supportando inflexibilem impenitentiam contumacie et inexorabilem
obstinationem animi perfidorum, qui per diutinam expectationis patientiam non mollescunt.

112

Thomas von Capua versichert einen Freund, der offenbar allzu leicht liigenhafien Zwischentrégern ge-
glaubt hat, seiner unverdnderten Zuneigung; bittet ihn, die Bestrafung eines Johannes zu verstehen und
zu entschuldigen. — Heller

Druck: HAHN, Collectio I S. 320 f.

Missa nuper epistola per admirationes diffusa multiplices admirationis plus intulit quam receperit a
mittente. Miror procul dubio, quia miratur, et turbor, quia turbatur amicus, cum causa non subsit,
que hiis potuerit vel debuerit dare fomentum. Porro tenebat tenor epistole, quod aque multe non
possunt extinguere caritatem. Unde nimis improbe animo vestro se ingerebat illa credulitas, que
videbatur innuere sic in me caritatis tepuisse fervorem, ut contra vos commotionis aliquid concepis-
sem? Et quidem, sicut mater non obliviscitur unici filii nec virgo fascie pectoralis, ita non oblivisci-
tur vester Thomas singularis amicitie, qua sic vobis in Christo coniungitur, quod divisionis dispen-
dio subiacere non poterit quoddam utriusque individuum animorum. Ergo, modice fidei, quare
dubitastis? Numquid caritas excidet? Que lingua mendacii, que lingua livoris sic vulneravit interiora
dilecti, quod credere potuit me de tam speciali, tam caro sinistrum aliquid credidisse? Quod enim
oculus non vidit nec auris audivit nec in cor ascendit amici, qualiter deduci potuerit in facilitatem
tam levis credulitatis, ignoro. Obmutescant igitur labia detractorum, damnetur os loquentium ini-
qua, quoniam nullius nubes mendacii inter nos obnubilare poterit amicitie veritatem; quin immo
tanto fortius fervor eius mutuis affectibus ascendetur, quanto magis, ut ipsam tepescere faceret,
alicuius emuli se conatus effudit. Ad hec, si forte sentitis, quod circa Iohannem excesserim, id, si
placet, rationis admittite, videlicet quod tolerabilius est, facile de talium excessibus credere, ut supe-
rabundet correctio, quam per incredulitatis duritiam profectum negligere corrigendi. Verum, si
vestro iudicio istud non sufficit, de officina spiritus vestri ratio prodeat, que me super hoc apud vos
aut excusatum innuat aut excuset, cum offensus interdum offendentem, quem diligit, etsi vera posi-
tiva non habet, tamen verisimilitudinem, apud se nititur excusare.

113

(Papst Honorius III. an Kaiser Friedrich II.): schreibt tiber das ungebtihrliche Betragen seines Machtbo-
ten, des L., Richters von Bari, welchen derselbe wegen der Besctaung der Bischofistiihle Zu Capua und
Aversa an den pipstlichen Stuhl abgeordnet hatte; bemerkt ihm, dass er keiner verniinftigen Uberlegung
gefolgt sei, wenn er den Auftrag gab, Worte auszusprechen, die zu einem Bruche zwischen der Kirche und
ihm (dem Kaiser) fiihren kinnten, dass nimlich die papstliche protectio eher eine destructio zu nennen
sei und dass, wenn der Papst nicht die vom Kaiser nominierten Bischéfe genehmigen wolle, dieser tiber-
haupt keine Bischéfe zulassen werde; bezeugt, wie sehr der rimischen Kirche an der Eintracht mit ihm
gelegen sei; warnt ihn vor denen, welche ihm boshafterweise Y/) gefabrliche Ratschlage geben; fragt, ob
denn der rémische Stuhl in seinem Lehnkénigreich mindere Rechte haben solle als in Frankreich, Eng-
land, Spanien und anderwarts, sogar im Kaiserreiche; fordert ihn auf zu bedenken, wessen er sich unter-
fange; rat ihm, ein Entschuldigungsschreiben zu schicken und die Schuld auf den Boten zu schieben;
beglaubigt bei ihm seinen Subdiakon und Kapellan A. — BF

1223 Juni 27, Segni

Drucke: RAYNALDUS, Ann. eccl. ad a. 1223 Nr. 15 ff, (Schluss fehlt); HAHN, Collectio I S. 321 ff;
HIUILLARD-BREHOLLES, Historia diplomatica 2 S. 384 ff; HOROY, Honorii III opera omnia 4 S. 372
Tf Nr. 152; Regesta Honorii papae III, ed. PRESSUTTI 2 S. 143 Nr. 4408 (Paraphrase); RODENBERG,
Epp. saec. XIII S. 160 Nr. 232.

Registeriiberlieferung: Reg. Vat. 12 fol. 60r Nr. VII 194.

Regesten: POTTHAST 7043; BF 6544.

Venientem ad presentiam nostram dilectum filium L. iudicem Barensem consueta benignitate rece-
pimus et ea, que nobis ex parte tua dicere voluit, audivimus diligenter. Eo autern nominante cuas-
dam in presentia nostra personas, de quarum aliquibus Capuane ac Aversane petebat ecclesiis provi-
deri, nos, cum propter quorundam fratrum nostrorum absentiam super hoc deliberare finaliter non
possemus, fecimus ad te deferendas fieri litteras, quales tunc vidimus faciendas. Sed dictus iudex
illas ad te deferre recusans audientiam a nobis et fratribus nostris petilt sibi dari. Qua ei benigne
concessa verba quedam proposuit a te sibi, prout dicebat, iniuncta, in que tua non debuisset pro-
rumpere circumspectio, etiam si gravem a nobis iniuriam pertulisset. Dixit enim nos tibi protectio-
nem dedisse, que non erat protectio, sed destructio appellanda, utpote tendens, prout idem subintu-
lit, ad persone tue perditionem et regni, et adiecit, ut, quandoquidem nolebamus a te nominatos
recipere, nullos ad prefatas mitteremus ecclesias, quia non reciperes aliquos nec recipi sustineres a
nobis ad ipsas ecclesias destinatos. Denique nostris est auribus postmodum intimatum, te Capuanis,
Salernitanis et Aversanis firmiter mandavisse, ut si alios quam a te nominatos ad ecclesias miserimus
eorundem, ipsi nullatenus admittantur, sed porte non solum ecclesiarum, sed etiam civitatum obse-
rentur eisdem. Que vera vix esse credimus, et si vera sunt, tua circumspectio videat, utrum te deceat
talia facere utrumve apostolica sedes talia debeat tolerare. Sane non satis sano, ut cum pace tua lo-
quamur, fuisti usus consilio, quando mandasti talia dici nobis vel fieri, quia sic innuisti te, quod
non credimus, esse paratum et promptum ad rumpendum inter nos et te vinculum caritatis. Desi-
deramus enim, fili karissime, ut omni tempore et maxime nostro sit inter te ac ecclesiam Romanam
firma et sincera dilectio, quia id et ipsi ecclesie et tibi et toti Christianitati cognoscimus expedire,
nec quicquam amarius facile posset nobis accidere, quam si statum tuum, quem multa cura promo-
vere studuimus, cogeremur aut perturbare, quod absit, aut perturbari ab aliis illum, si tibi favorem
apostolicum deesse cognoscerent, perturbare paratis, conniventibus oculis pertransire. Sed si, quod
Deus avertat, necesse est, ut veniant scandala, que causa excogitari potest conflatura tibi plus odii vel
conciliatura ecclesie plus favoris, quam si tu per intolerabilem usurpationem attemptes ecclesiasti-
cam libertatem evertere, apostolica vero sedes illam secundum divinas et humanas sanctiones stu-
deat conservare? Certe vides, quod, qui tibi talia persuadent, aut sua cecati ambitione falluntur aut
malitiose te fallunt et gressuum tuorum vias fraudulentis dissipare consiliis et machinationibus pra-
vis subvertere moliuntur. Videre potes etiam, quam sincero quamque paterno te zelemur affectu,
qui non solum verborum tuorum iniuriam patienter accipimus, verum etiam contra nos ipsos te
quodammodo premunimus, dum dissuademus te causam illam assumere, ex qua posses quasi com-
mune incurrere odium, sede apostolica ex eadem favorem plurimum assequente. Quid enim? Non
obtinebimus eam iurisdictionem vel potestatem in regno Sicilie, quam in Francie, Anglie, Yspanie
ac ceteris Christianorum regnis et in ipso imperio noscimur obtinere? Numquid in regno Sicilie
minus auctoritatis vel potestatis habebimus, quia in eo tamquam in sedis apostolice patrimonio plus
iuris et iurisdictionis habemus? Quid conaris aggredi, quid meditaris incipere seductus falsis consiliis
et animatus tue calore et robore iuventutis? An credis esse prudentiam vel consilium aut potentiam
contra Deum et eius timore postposito speras te posse prevalere adversus eius ecclesiam, cum qua
promisit se usque ad consummatuionem seculi permansurum? Si contempnis nostris acquiescere
monitis, domesticis saltem acquiescas exemplis, tecum ipse recogitans manum Domini abbreviatam
non esse, ut non possit erigere ac deprimere, perdere ac salvare. Hec tibi benigno animo et sincero
affectu, princeps inclitissime, scribimus, satagentes inconsultos animi tui motus paterna commoni-
tione, comminatione, redargutione, obsecratione ac increpatione compescere teque ad ea, que terre-
num stabiliant tibi regnum et eternum preparent, informare. Denique ut tibi consulamus, quantum
ad presentem articulum bona fide consilii nostri est, ut litteras tuas seorsum nobis et seorsum fratri-
bus sine dilatione transmittas, per quas, si forte prefatus nuntius tuus de mandato tuo usus non fuit
predictorum asperitate verborum, nec mandasti, quod premisimus de civitatibus et ecclesiis obse-
randis, huiusmodi culpam a te removeas et refundas in nuntium sepedictum. Quod si forte dici
predicta et fieri inconsulto motu animi precepisti, non te pudeat culpam tuam agnoscere et eam
reverenter, ut condecet, excusare, certus, quod et nos et fratres nostri te sincera in Domino caritate
diligimus et gerimus firmiter in proposito, quantum cum Deo et honestate possumus, ea semper
efficere, que tue placere debeant voluntati, et inter te ac apostolicam sedem pacem et caritatem per-
petuam conservare. Super hiis autem dilectum filium Alatrinum subdiaconum et capellanum no-
strum, virum fidei et probitatis expertum, ad tuam duximus presentiam destinandum rogantes, ut
eum vultu sereno recipias et ad nos laudabiliter expeditum sine longa dilatione remittas. Datum
Signie, V. Kalendis Iulii pontificatus nostri anno septimo.

114

(Papst Honorius III.) an die Bewohner Apuliens: wirft ihnen vor, dass sie dulden, wie L., Sohn des Rai-
nerius, und dessen Komplizen auswairtige Kreuzfahrer auf dem Wege ins Heilige Land berauben, ver-
wunden und mit dem Tode bedrohen; fordert sie zur Hilfeleistung auf und befiehlt ihnen, die von ihm
in dieser Angelegenheit besonders beauftragten, vornehmen Manner P. und N. zu unterstiitzen. — Schal-
ler

(1217 Friihjahr)

Druck: HAHN, Collectio I S. 324 f.
O vos omnes, qui inhabitatis Apuliam, attendite et videte, si sit opprobrium sicut opprobrium terre
vestre! Ecce, quod de nationibus aliis Christo subiectis se accinxere nonnulli ad obsequium crucifixi;

vos autem, quod, quale quantumve ad id prestiteritis hucusque subsidium, satis scitis, et intelligunt,
qui vos sciunt. An forte inter commoda, que Terre Sancte procuratis, id veniat, quod multi de cru-
cesignatis in terminis vestris manus barbare feritatis inveniunt, dum post ablationem rerum et illa-
tionem vulnerum dispendia mortis incurrunt? Sane, sicut credimus, vos non latet in proximo, cum
iam ad multos in longinquo pervenerit, quante crudelitatis excidium nequam ille homo perditionis
L., filius Rainerii, et quidam complices eius in crucesignatos exerceant, non attendentes, quod fedus
cum morte pepigerint, quod nec perpetue maiestatis sublimitas nec temporalis iurisdictio potestatis
talem preteribunt offensam et relinquetur nihilominus de vobis memorialis ignominia regioni. Ve-
rum, ne forte dicatis, quod producimus crimen paucorum in causam arguentes multos in paucis,
videte, videte, si culpa vos preteriit, ut videatis, quod expectetis in districti examinis die, ubi utemini
eo teste quo iudice, ubi crucifixus potenti executionis imperio et potentis executione imperii causam
propriam prosequetur. Porro, si pauciores sunt vobis tanti sceleris patratores, quid in suffragium
excusationis habebitis, cum in hiis providere poteritis ante casum et succurrere, licet sero, post ca-
sum, ut publice pene sequela in initio limes fuisset offense ac vaga non dissolvisset impunitas disso-
lutos? Si vero illorum maior est nummerus, non mirum, si tante presumptionis infamia fegio tots
notetur partis adiectione maioris. Et quidem non sunt alienigene, qui hoc faciunt. Sed mirum, quod
adversus paucos armatos hactenus non habebant, quid virtutis ostenderent, et nunc viribus in pere-
grinos inermes habundant! Sed auferte, auferte hoc malum a vobis et abolete tantum nomen oppro-
brii, ne possit in posteros prorogari. Accingantur igitur, qui sunt Domini, et si qui ex vobis sunt
crucis insignitl caractere, in hiis suum negotiura et crucifixi tam atroces iniurias prosequantur, et
qui nondum animum ad tantum erexere propositum, saltem in hoc prestent obsequium crucifixo,
ut ire videantur utcumque de securitate plenaria euntibus providendo. Quapropter sic super hiis
nobilibus viris P. et N., quibus speciales litteras destinamus, efficaciter intendatis, quod opere pro-
betis affectum futuris preterita redimentes.

115

(Innozenz III.) an die Apulier, die rechtlich dem heiligen Petrus unterstehen: erneute Mahnung, mit
ibrer Ubersabl den L., Sohn des Rainevius, an der Verfolgung von Kreuzfahrern zu hindern; Drohung,
dass er fremde Nationen aufrufen werde, da die Apulier offenbar nur unter fremdem Zwang sich figsam
erweisen, — Heller

Druck: HAHN, Collectio I S. 325 f. (unvollstandig).

Iterato, ut audivimus, in Apulia patitur crucifixus, et quem in se ipso quandoque Iudei, nunc in suis
quidam ex Apulis crucifigunt, et utinam, quod non omnes, cum negligere perturbare perversos nihil
sit aliud quam fovere, nec careant scrupulo societatis occulte, qui manifesto facinori desunt obviare.
Ecce opprobrium, ecce dolor, quod, cum alie nationes manum porrigant auxilii Terre Sancte, qui-
dam habitatores Apulie, que beati Petri iuris existit, nonnullos de crucesignatis spoliant, vulnerant et
occidunt. Cum autem veritatis sit verbum organo dominice vocis emissum: Quod uni ex minimis
meis fecistis, mihi fecistis, quis sane mentis ignorat, quis, nisi discretionis patiatur inopiam, dubitat
in passionibus talium Christum pati? Si sic Christus patitur, vos siletis? Si sic Christus affligitur, non
clamatis? Estisne canes muti non valentes latrare? An opus est, ut adversus hos excitemus aias natio-
nes? Scimus procul dubio, quod talia non fiebant, dum dominabantur extranei, quoniam dabat
vexatio intellectum. Sed nunc filii regni incrassati et dilatati recalcitrant contra Deum. Nullus au-
tem in hoc excusationis remedium afferat, quod tantum L., filius Rainerii, et complices eius tam
detestanda presumant, quoniam, cum respectu multitudinis sint illi numero brevi paucissimi, et alii,
qui sunt multi, vel metum in sua multitudine allegabunt vel irrefragabiliter convincentur, quia per
assensum multe negligentie, que in tali casu culpe procul dubio comparatur, facinori tanto commu-
nicant, unde non sunt infamationis expertes. Nos igitur, qui et tenemur et volumus causam prose-
qui crucifixi, vobis per apostolica scripta mandamus, quatenus populis vobis commissis hec et alia
similia frequenti repetitione proponere non cessetis, ipsos ad ea, que desiderantur in talibus, accen-
dentes, ut sic cohercione malorum procuretur securius transitus peregrinis, et vos nichilominus, si
nequam ille et sui complices satisfactionem plenariam sibi providere neglexerint, in personas ex-
communicationis et terras eorum interdicti sententias promulgetis, facientes utramque sententiam
inviolabiliter observari, donec plene satisfactionis subsequatur effectus.

116

(Innozenz III.) an den Justitiar von Apulien und der Terra di Lavoro: Mahnung, eingedenk seiner
Amuspflichten sowie der Ehre seines Geschlechtes, seines Vaterlandes und seines Jtmigs nicht linger die
Verbrechen, die der L., Sohn des Rainerius, und seine allbereits mehr als 300 zahlenden Spief—gesellen an
den durchziehenden Kreuzfahrern veriiben, zu dulden, sondern die allgemeine Schmach, besonders da er
ja selbst das Kreuz genommen, zu rachen, wie er Ubeltaten gegen seine eigenen Leute ahnden wiirde. —

Heller
Druck: HAHN, Collectio 1 S. 326 f (unvollstandig).

Discurrente fama quinimmo infamia, quod crucis caractere insigniti per Apuliam transeuntes dam-
na rerum et interdum dispendia mortis incurrunt, formata siquidem de querelis talium questione,
responde nobis, si nomen imples officii, quod pagine tue conscriptio in salutatione frequentat. Non
negas, quin te iustitiarium totius Apulie ac Terre Laboris affirmes; sed, ut videmus, iustitiare verbo
te asseris, facto negas, cum et preteritione dissimules et dissimulatione pretereas atroces iniurias,
quas in Apulia et in Terra Laboris tuo tempore patitur crucifixus. Certe, si tui generis titulum, si
honorem patrie, si gloriam regis, cuius es iurisdictioni subditus, diligenter attenderes, non tam gra-
via, non tam enormia, non tam detestabilia te dissimulante presumeret L., filius Rainerii, quinimmo
perditionis et mortis, cuius excessibus sic viam, ut dicitur, dilatavit impunitas, quod trahens post se
longam pestem iniquitatis ultra trecentos sibi iam adiecit pestilentie complices, ut pluribus comita-
tus plura pericula possit inferre. Sed quis honor in hiis iustitiario crucesignato? Certe, si ad homi-
num tuorum tyrannus ille prosiluisset offensam, subditos compulisses, induxisses amicos et provo-
CASSES COTMMANGUIeOS coritra Ipsum, exquisitis penis exigendo vindictam, et causam Tegis regan, filii
Dei vivi, qui nullum malum impunitum et nullum bonum irremuneratum relinquit, poteris coni-
ventibus oculis pertransire in infamiam gentis tue et perpetuam ignominiam regionis? Sane non
dubium, quin multorum sis accinctus robore, non dubium, quin vallatus divitiis, non dubium, quin
prudentia sis munitus. Unde, si non desit affectus, non deerit, qui circa talia desideratur, effectus.
Quare nos tibi mandamus, quatenus divine retributionis intuitu sollicitatis omnibus, quos et nos
sollicitamus per litteras, taliter adversus illos nefandos et eorum complices exerceas potentiam tuam,
quod restitutis ablatis in Terre Sancte subsidium convertendis sic culpam recognoscant in pena,
quod pluribus tam penitentie quam presumptionis efficiatur exemplum.

117

(Innozenz III.) an einen Angehérigen des Grafenhauses von Celano: Ermahnung, wenigstens insofern
seiner Kreuzzugspflicht zu gentigen, dass er den Kreuzfahrern, die von dem L., Sohn des Rainerius, der
ein Vasall der Grafen von Celano sein soll, ausgepliindert und getotet werden, freien Durchzug durch das
Gebiet seiner Verwandsen erwiret. — Heller

Druck: HAHN, Collectio I S. 327 f.
Si queratur a te, qui et quot de domo tua signum crucis assumpserint in subsidium Terre Sancte,
non oportebit te diu retardare responsum nec diffuso numero prorogare sermonem. Verum in hoc
ad excusationem tibi et tuis adesse forsan aliqua videtur occasio. Sed quid in suffragium excusationis
tu et tui potestis pretendere de crucesignatis, quos spoliat, quos vulnerat, quos occidit L., filius Rai-
nerii, qui vassallus domus esse dicitur Celanensis? Porro, si nondum assumpseris animum militandi
regi regum, qui pro nobis factus obediens usque ad mortem de morte triumphavit in cruce, tamen
meritis militantium illi saltem in hoc participare deberes, ut per cognationis tue districtus peregrini
transitum haberent te procurante securum. Et sic, qui corde remanes, videris cum procedentibus
utcumque procedere quodam participio meritorum. Certe, si ad hominum tuorum tyrannus ille
prosiluisset offensam etc., ut in alia proxime precedente epistola.

118

(Thomas) an einen Pralaten: Mahnung, an seine Kirche zuriickzukehren, unter Einsendung von Be-
schwerden des franzdsischen Konigspaares. — Heller

Druck: HAHN, Collectio 1 S. 328.

Quid ab illustribus rege ac regina Francie nuper receperim, notitia vestra suscipere poterit ex litteris,
quas mei sigilli impressio ad vos producit inclusas. Ex quibus, si placet, agnoscite, si absentia vestra
sit Deo et ecclesie fructuosa. Sane liceat me accedere ad aures amici, liceat loqui ad cor ita, ut, si
quid amaritudinis scripti asperitas inferat, illud tollat aut temperet amica dulcedo scribentis. Porro,
si bona sunt, que aguntur, deceret vos participes esse bonorum; si vero mala, oporteret vos contra-
dictores esse malorum. Quod si forte vobis illud blanditur ad moram, quod contradictio non habe-
ret effectum, ad itineris laborem sollicitet. quod remuneret summe retributionis largitor affectum.
Advertite igitur, si sponse solvitur in sponsi obsequio, quod debetur. Arto tandem stilum, restringo
motus, abbrevio verba, ne forte irascatur, quem diligit anima mea in Christo Iesu. Credo tamen,
quod dilecti cautela multa de paucis eliciet et de paupere semine divitem messem metet.

119

(Thomas) beantwortet die Anfrage eines Prilaten tiber die Bestrafung eines P., dem fir ein leichtes Ver-
gehen seine Pfriinde fir mehr als ein halbes Jaber entzogen worden war, dahin, dass er als Pénitentiar
anordnet, das Urteil aufzuheben und dem P. die verfallenen Einkiinfie zuriickzuerstatten. — Heller

Druck: HAHN, Collectio I S. 328 f.

Litteras vestras recepimus per .., latorem presentium, quas vobis per eundem ad cautelam remitti-
mus presenti pagine interclusas. Sane duo principaliter notari videntur in eis: primum, quod eun-
dem P. pro non gravi excessu, ut epistole vestre verbis utamur, per medium annum et ultra ecclesia-
stico beneficio privavistis; secundum, ut auctoritate nostra possetis misericorditer age©re Cun eodem.
Porro, si non gravis erat excessus, cur adeo pena processit, cum non ultra debeat extendi vindicta,
quam inveniatur in excedente delictum? Quod si gravis, cur de culpa subducitur, ut minus miseri-
cordie ascribatur? Ex hiis quoque presumitur, quod vel fuistis nimium in pene illatione severi, vel
estis nimium in ipsius relaxatione remissi. Ceterum, licet satis possimus advertere, quid predicti P.
excessui penitentie debeatur, quia tamen melius est de misericordia quam de rigore reddere ratio-
nem, illius memores veri Samaritani, qui post vinum infudit et oleum vulneribus sauciati, memora-
to P., ut post patris verbera matris ubera sentiat, gratie ac misericordie ianuam aperimus, vobis nihi-
lominus concedentes, quatenus auctoritate nostra relaxetis latam in ipsum suspensionis sententiam
et restituatis eidem, que de portione ipsius concreta noscuntur.

120

(Thomas) als auditor delegatus in einer Pfriindenklage: erldsst ein zweites Vorladungsedikt an den An-
geklagten. — Heller

Druck: HAHN, Collectio 1 S. 329.

Conquerente domino .., quod super archidiaconatu .. molestus eras eidem, fuit nobis commissum,
ut causam audiremus eandem. Propter quod tue prudentie scripta nostra direximus, ut super ipso
negotio nostro te conspectui presentares. Verum nescimus, quo consilio quave cautela nec compa-
rueris in iudicio nec miseris responsalem, nisi quod forte, ut duriorem te reddas, contempto prime
citationis edicto eventum vis expectare secunde.

121

(Thomas) an Studenten, die ihr Studium in die Mark (Verona?) transferierten: Ratschlag betreffend
eines Eides. — Hetler

Druck: HAHN, Collectio I S. 329 f.

Nos novinus, nos testes sumus, quot habeat onera translatio studii, et ignorare non possumus, qui-
bus et qualibus seducat blanditiis Marchia scholarium interdum vagos affectus. Verumtamen, quia
nescimus formam prestiti iuramenti, nescimus etiam, utrum vestre voluntatis exceptio publico sit
instrumento munita. Ecce, nostrum arbitrium iudicio vestro relinquimus, ut consideratis, que con-
sideranda videritis, ad ea vestre discretionis procedat examen, que honorem utilitate fecundent et
utilitatem honore decorent, ut et honor fecundus et utilitas sit decora. Ad hec, cum excusationis
suffragio sollicitudo non egeat, miramur, quod super hiis, que plus dominum papam quam nos
tangere videantur, excusatorias litteras destinastis.

122

(Thomas) ermahnt den Verwalter der Burg Rocca Ianule, seine nachteiligen Veriinderungen dort schleu-
nigst zuriickzunehmen. — Heller

Druck: HAHN, Collectio 1 S. 330.

Ad ecclesie Romane obsequia te paratum per litteras et nuntium obtulisti. Grati tamen obsequii
prestitisse non videtur indicium, quod nuper in Rocca Ianule dicitur immutatum. Sic ergo provide
revoces, quod super hoc improvide creditur esse gestum, ut reputetur utcumque non factum, quod
prudenter et cito fuerit revocatum.

123

(Thomas) an einen Verwandten (Abt von Ferraria?) tiber den Grad ihrer wechselseitigen Zuneigung. —
Heller

Druck: HAHN, Collectio 1 S. 330.

De affectionibus nostris ad invicem formato iudicio, prout vobis placuit, iudicastis, licet nullus iu-
dex idoneus in causa propria censeatur. Sane si ex operibus testimonium queritur, affectio vestra
probabitur maior nostra. Si vero de interioribus motibus agitur, illius erit indicium, cui omne cor
patet et loquitur omnis voluntas. Sed si ex coniectura presumere debet humana conditio, iudicabi-
mur affectionis intentione non dispares et linea sanguinis coequales.

124

(Thomas) macht einem befreundeten Adligen Vorwiirfe, dass er ihm die Befreiung seines Sohnes aus der
Gefangenschaft nicht sofort mitgeteilt hat, da er an ihm und den Seinen allen Anteil nimmt und ihm
nach Kraften dienstbar sein will. — Heller
Druck: HAHN, Collectio I S. 330 f.
Nobilitatem vestram decebat liberationem filii vestri ad nostram notitiam speciali scripto proferre,
ut animum diligentis, quem diu amaricaverat captio, insinuata citius liberatio dulcoraret. Sic enim
nos vobis et vestris debita iungit affectio, quod adversitatis sumus participes et prosperitatis non
censemur expertes. Ex hiis ergo vestra circumspectio colligat esse promptum et quasi debitum vestris
utilitatibus, quod valemus.

125

Thomas ermahnt einen jiingeren Freund, den Bruder eines Symon (von Venafro?), auf seinen Ruf be-
dacht zu sein, den eine schlecht beleumdete Nachbarin gefiahrde. — Heller

Druck: HAHN, Collectio 1 S. 331.

In vicinia quadam habes hospitium, ubi suspectam diceris habere vicinam, et nihilominus de aliis
non tacetur. Sane, fili, non credebamus, quod id de te etiam levis admitteret coniectura, nedum
quod iam ad Symonem, fratrem tuum, super hoc clamor ascendit. Unde, si me diligis, sic super hoc

fame tue celeri emendatione succurras, quod non solum dicto subtrahatur occasio, sed etiam pre-
sumptioni credulitas non supersit.

126

Vorsichtige Beschwerde an einen (vornehmen) Herrn iiber Viehschaden, den dessen neuer Kirchenvogt
dem Kardinalbischof zufiigte. — Heller

Druck: HAHN, Collectio 1 S. 331.
In opinionem incido, quam declinabam aliquando, et amplector sententiam, quam contempsi. Sane
commissa mihi cura Albanensis episcopatus me compellit, ut clamem, sed ex adverso sincere dilec-
tionis affectus, quem ad vestram gero personam, urget, ut sileam, et sic inter ista contraria compe-
tens remedium non inveni, nisi hoc quale remedium videlicet, ut insinuem vobis, que scitis, et ro-
gem, ut turpe non reputetis et indecens, quod ad vestram notitiam perfero damna, que domino
Albanensi in decem vaccis per quendam novum defensorem, quem ecclesie vestre dedistis, dicuntur
illata. Ad hec, si placet, rescribite, ut sciam, quid eligam de predictis.

127

(Thomas) verweist auf den miindlichen Bericht des Prokurators iiber eine ihm bisher unbekannte Rechts-
sache des Adressaten an der Kurie, die ungiinstig steht, weshalb er sich auch scheut, dem Erwihlten von
S. Johannes im Augenblick zu schreiben. — Heller

Drucke: HAHN, Collectio I S. 331 f; HELLER, Geschafisgang S. 278 Nr. 35.

Simplici stilo et simplici corde loquentes amico assertive fatemur, quod prosecutio cause vestre hiis
diebus in curia sic fuit nostre notitie peregrina, acsi omnino alieni essemus a vobis. In quo autem
statu resederit vel in quo casu, referet* procurator. Yos autem de nobis tenere potestis, quod ad ho-
norem et commodum vestrum in domino et opem et operam dabimus iuxta posse. Ad hec ecclesie?
sancti Iohannis ad presens non scribimus, quia cum causa dicatur favore carere iustitie, erubescimus
scribere, quod forte solvere non possemus.

128

(Thomas) schickt seinem Bruder dessen Sohn Gregorius auf dreifache Bitte zuriick, mit der Weisung, fir
die moralische und geistige Forderung des Neffen zu sorgen; ein Magister G. werde miindlich tiber den
Grund dieser Fiirsorge berichten. — Heller
Druck: HAHN, Collectio 1 S. 332.
Post trine petitionis instantiam Gregorius mittitur ad gratiam petitoris, ad patrem a patruo transi-
ens, ut fiat filius de nepote. Sub spe igitur divine clementie patri relinquitur, qui eum documentis
erudiat et exemplis informet, ut mores scientiam efferant et scientia mores extollat. Magister G. de ..
de voluntate et consilio nostro revertitur, qui causam nostri consilii vobis exprimere poterit viva
voce.

129

Dankbrief. — Heller
Drucke: HAHN, Collectio I S. 332; Heller, Geschifisgang S. 316 Nr. 116.
Licet grata fuerint in se missa, nolumus tamen ad presens regratiari mittenti, ne videamur tacite

revocare prohibitionis edictum, quod nos meminimus de non mittendo fecisse. Ceterum, ne omni-
no censeamur ingrati, cum cessaverit missio, assurgemus ad grates.

130

Thomas verweist den Adressaten fiir eine Geldanleihe auf andere, da er selbst nichts besitze; verweigert
auch die Sendung von Pferden, da ihm der Empfinger keine zur Verfiigung gestellt habe. — Heller

Druck: HAHN, Collectio 1 S. 332.
Scripsistis, quod pecuniarum multitudinem non habetis; rescribimus, quod nos similiter non hab-
emus. Eatis igitur ad habentes et acquiratis vobis. Equi vere sunt nobis, sed cum nullus de vestris in
nostro servitio sit admissus, ad subrogationem alterius non tenemur.

131

Verschiebung einer Geldunterstiitzung zur Reise (zu Friedrich II.) (Zettel). — Heller
Druck: HAHN, Collectio 1 S. 332.
Iturus ad colloquium principis pecuniam expetis in subsidium expensarum. Verum cum adhuc
incerta sit summa, usque ad reditum poterit differri petitio, ut sic ex certitudine sumptuum subsidii
certitude formetur.

132

(Thomas) erteilt in einem schwebenden Rechtsverfahren eine absichtlich verschleierte Auskunft, der der
Frager aber entnehmen kann, dass seine Sache gutsteht. — Heller

Drucke: HAHN, Collectio 1 S. 332 f; HELLER, Geschafisgang S. 297 Nr. 68.

In questionibus, que in iudicium deducende sperantur sub pretextu dubii iuris, nos non decet de
facili litis initium prevenire responso, ne plus audacie detur actoribus et reis minus confidentie re-
linquatur. Non ergo miremini, si aliud non respondemus ad presens, sed forte prudentia vestra
eliciet aliquid, ut sic loquamur, de responsi negatione responsum.

133

(Thomas) versichert dem Adressaten, dass er weifS, wieweit er dem Gerede seiner Landsleute glauben
kénne, und bittet, nur im Notfall weitere Briefe zu schicken. — Heller

Druck: HAHN, Collectio 1 S. 333.
Referunt plurima plurimi, sed non omnia digna fide. Sane quia non sunt mihi peregrini mores ho-

minum patrie, que vos habet, discerno interdum, quorum et quibus sermonibus debeam auris ac-
comodare auditum, et sic super hoc non oportuit, licet forsan expedierit, alias litteras destinare.
134

Thomas (in Rom) beklagt sich (bei einem Legaten in England), dass er auf seine unzahligen Briefe keine
Antwort erhielt; wiinscht, dass es ihm (dem Freunde) wohlergehe. — Heller

Druck: HAHN, Collectio 1 S. 333.

Non conqueror, ne in patrem dirigere videar actionem, sed doleo, quod expectatione responsi solli-
citus pro tot, ut sic loquar, legionibus litterarum nondum obtinere merui speciale responsum. Sed
forte, bone pater, sic vos Anglicana occupavere negotia, quod de vobis sollicitudinem minus solito
relinquerunt Romanis, et forte sic regionis illius turbativa prolixitas et prolixa turbatio vos ad multa
traxerunt, quod utcumque recessisse a vestro videamini singulari. Ceterum, ne vos multis interdum
occupatos a publice utilitatis effectu videatur affectus evocare privati, minus dicens et plus intelli-
gens, conscientia teste, significo, quod, si prosperamini, prosperor, et gaudeo, si gaudetis, et conse-
quenter, si vobis, quod absit, tempus sit nubilum, etiam vestro Thome dies aliquid noctis admitte-
ret.

135

(Thomas) beruhigt einen Freund dariiber, dass ein Iohannes seiner Erinnerung nach nichts Nachteiliges
tbes ton bevichtet hat, ~ Heller

Druck: HAHN, Collectio I S. 333 f

Vidimus litteras, quas misisti, considerantes te longum de modico vel quasi de nihilo texuisse ser-
monem. Sane si tales nos credis, quales missa pagina continebat, potuisti probabili credulitate tene-
re, quod contra te nostra credulitas non admittit, si quid alicuius suggestio niteretur immittere alie-
num arbitrio boni viri. Porro, si nos non fallit oblivio, memoria nostra non tenet, quod ad audienti-
am nostram de te relatio Johannis attulerit ea, que querula nuper epistola innuebat. Redeat igitur
animus ad quietem et cor tranquilla statione locetur, quoniam, cum voluerit, Dominus iustus iudex
imponet frenum iniuriis et iustitie laxabit habenas.

136

(Thomas) schickt Friedrich II. ein Geldgeschenk zuriick, da ibm nur an der alten Freundschaft des K6-
nigs gelegen ist; verspricht, das gewiinschte Pferd zu senden, sobald Zeit und Umstdnde es erlauben. —
eller

(1220 zwischen September und November 22)

Druck: HAHN, Collectio I S. 334 f.

De mittentis dulcedine in epistole misse principio nec non et fine gustavi, sed pagine medium sub
dulci linimine aliquid inferebat amarum. Sane litterarum exordium non antiquati, sed antiqui titu-
lum premisit amoris, finis favum plene fiducie attulit, dum in equo, quem habet amicus, desideri-
um expressit amici, medium vero aurei cordis exhibuit linimentum. Sed alterius auri mixtura amari-
cavit animum vestri Thome, quem regis cor aureum dulcorabat. Porro multe cupiditatis arguerer, si
mihi non sufficeret animus regis oblatus. Unde cum gratiarum actionibus aurum remittitur peregri-
num et retinetur domesticum, videlicet cor regale. Ceterum, ne principium et finem epistole regie
nimia videar fastidire dulcedine, interpositione medii affectus revocatur avidior ad utrumque. Ve-
rum cum dulcis in casto ludet affectus amore, antiquum amplector et non antiquatum fateor, quo-
niam amor temporis iuvenior antiquitate non premitur et annorum longinquitate senior iuvenescit.
Post hec accedit finis ad votum et gratissime gratus equus offertur sub vestri nominis titulo reser-
vandus, donec serenitas temporis. viarum tranquillitas et ductoris secura cautela se offerant ad du-
cendum.

137

Thomas tadelt einen Freund wegen unwahrer Schmeichelreden in seinem Brief, da er von Jugend an Lob
und fruchtlosen Beifall weder gespendet noch gesucht habe und jetzt in seinem Alter sich nicht davon
téuschen lassen walle. — Heller
Druck: HAHN, Collectio 1 S. 335.
Non vos moveant mendacii folia, cum inter nos coram Deo et homine fructus possint sufficere
veritatis. Sane cum a conscientia nostra non processerit illud thema, de quo formam pagina missa
recepit, in responsum id veniat, quod non opus est aliter responderi. Absit, absit, ut active vel passi-
ve utamur applausibus et sterilem mendicemus lingue favorem. Porro non quesivit hoc iuvenis
Thomas, non queret hoc senex, presertim cum sentiat, quid senectus exigat, quid promittat, de qua
sic ludere libeat, ut non contingat ludo vel colludio senectutis illudi.

138

Abfiillige Kritik von Kaufleuten einer Gegend (Bruchstiick eines Exordiums?). — Heller
Druck: HAHN, Collectio 1 S. 335.
Sic mercatores certe regionis habundant, quod participio mercium non communicant alieni, maxi-
me cum statera voluntatis appendat non excellentiam meriti, sed potentatus excessum.

139

Widerruf einer angeordneten Untersuchung gegen einen schuldlosen Prior (Zettel). — Heller
Druck: HAHN, Collectio 1 S. 335.
Audito, quod in cor .. prioris non ascenderat cogitare, quod prudentie vestre commisimus, recti
credimus esse responsi, ut manus non perducat ad opus, quod in cogitatione cor preambulum non
produxit.

140

Scribit amico, quod non consuevit iterare preces. — Rubrik ms. Troyes 883

Druck: HAHN, Collectio 1 S. 335.
Scripsimus .. super eo, quod scitis. Sed cum ille non exaudierit preces nostras, non est nostri moris
vilescere in precibus iterandis.

141

(Thomas) verweist fir einen erteilten Rat auf den eingeschlossenen Zettel. — Heller
Druck: HAHN, Collectio I S. 335 f; HELLER, Geschéifisgang S. 300 Nr. 76.

Suo suus salutem quam sibi.

Modice fidei, quare dubitastis? Non est moris nostri eos prosequi dumtaxat amicos, quos fortuna
conducit; non est moris nostri a caris divertere in adversis. Ceterum causam dati consilii cedula
continet interclusa.

142

Mandat, nach Foggia zu gehen und Ungenannte zu verwarnen. — Heller
Druck: HAHN, Collectio 1 S. 336.

In arca federis virga continebatur et manna, et pii pectus pontificis disciplinam debet et misericordi-
am continere. Hinc est, quod volentes pietate rigorem et mansuetudine temperare iudicium man-
damus, quatenus Fogiam accedentes coram vobis etc. usque tribuatis. Sane ipsorum relatio etc.
Ceterum, ut eosdem reddat protestatio cautiores, proponi volumus coram eis, quod, si de cetero
culpe similis incurrerint recidivum, ipsos ad similem gratiam facilitas similis venie non producet,
quin immo pene debite sentient punctionem, quos penitentie lenitas non compunxit. Exaggerat
enim improbitas iterationis offensam, et minus haberent in excusatione subsidium, quos monitio
non sine comminatione premunit.

143

(Thomas) verweist einem Prailaten die allzu hdufige Zusendung von Geschenken, die, wenn sie auch nur
in Essbarem bestehen, durch die Transportunkosten an Wert gewinnen; die ihm diesmal geschickten
Friichte habe er der Tafel des Papstes zugewendet. — Heller

Drucke: HAHN, Collectio I S. 336; HELLER, Geschiifisgang S. 313 Nr. 107.

Vidimus, que missa pagina continebat, et dolemus pontificalem reverentiam fuisse iniuriis lacessi-
tam et contumeliis provocatam. Ad hec pro dono petimus dona non mitti, que, licet in esculento et
poculento* consistant, consideratis tamen expensis itineris transferri possunt ad munerum quantita-
tem. Nolumus quidem, ut, unde vobis multiplicata missio liberalitatis titulum adicit, inde nobis
frequens receptio notam cupiditatis impingat. Ceterum fructus saporibus aptos ex parte nostra?
superioris mensa recepit, ut in maioribus ferculis maioris plus acuant appetitum.

144

(Ein Legat) entschuldigt sich, dass er noch nicht Frieden geschaffen habe. — Heller
Druck: HORMAYR, Dictamina S. 587.

Petrus Perusinus mel de petra.

De thesauris vestris nova profertis et vetera, sed de veteribus sic credimus veterani, quod nova illis
relinquimus, qui innovant signa et immutant mirabilia, et utinam novarent novale volentes serere
inter spinas! Ecce audivimus, quod iudicio voluntatis exponinmur, sed scimus, quod cum resederit
pro iudice ratio, nobis in Domino vestra iustitia respondebit. Verum obicitur, quod post ingressum
nostrum damna et pericula iussio debuit repentina precidere, tamquam per biennium excitata tur-
batio potuerit plenam recipere de brevi temporis mora quietem, quasi grandis ignis incendii nullum
reliquerit fumum reliquiis et fornacis recenter extincte non sentiet manus propinqua calorem! Quid
plura? Sunt, qui detrahunt, quibus ista proferimus: materia paratur ad pacem, et si non quieverint,
super eos guerre non deerit apparatus. Apponuntur eis aqua et ignis; extendant ad quod voluerint
manus suas. Nos autem divina clementia, ut speramus, innoxios conservabit.

145

Reprehendit istos, qui fuerunt negligentes contra delinquentes. — Rubrik ms. Troyes 883
Drucke: HORMAYR, Dictamina S. 550, HAHN, Collectio I S. 336 f-

Cum latum pandat delinquentibus sinum, qui non condemnat errata, eo quod negligere perturbare
perversos nihil sit aliud quam fovere, miramur, quod scelus diebus istis Signie perpetratum non
invenit apud vos nec levis ultionis iudicium nec etiam iustitie zelatorem. Cum autem publice utilita-
tis intersit, ne crimina remaneant impunita, domino Iohanni Caputio, subdiacono et capellano
domini pape, commisimus vices nostras, ut sic ad vindictam dexteram rigoris extendat, quod culpa
cognoscatur in pena. Quocirca vobis sub debito iuramenti, quo tenemini curie, ac pena ducentarum
librarum districte precipimus, quod predicto domino I. sic super predictis et aliis, que a domino
papa committuntur eidem, efficaciter assistatis, quod offensam paucorum non oporteat porrigi in
plurium ultionem.

146

(Thomas) fordert einen Herzog, dem er sich fiir friihere Gnadenbeweise verpflichtet fiuhlt, auf, in seiner
Notlage seine Dienstbereitschaft in Anspruch zu nehmen. — Heller

Drucke: HAHN, Collectio I S. 337; HELLER, Geschiifisgang S. 275 f: Nr. 32.

Ad honores et commoda vestra nos hactenus libera invitabat affectio, sed amodo trahet necessitas,
cum retributionis debitum exigat, quod gratis olim animi liberalitas offerebat. Vestrum ergo erit
exigere, quod debetur, cum a vobis gratia multa processerit et debitor vinculum obligationis agnos-
cat.

147

(Thomas) macht einem langidhrigen Freund und Schtitzling Vorwiirfe, dass er den Zutrdgereien eines

Robertus allzuleicht Glauben schenkte und dadurch an seiner freundschafilichen Gesinnung zweifelte;
iibersendet ihm in einem eingeschlossenen Zettel eine (Pfriinden-)Empfehlung mit der Bitte, ihm deren
Erfolg mitzuteilen, damit er sich dem Geber dankbar erweisen kénne. — Heller

Druck: HAHN, Collectio 1 S. 337 f

Conqueritur filius de duro patre, dum in nos per epistolam querulam nimis inveheris sic in excusa-
tiones uberes effluens, quod accusationis aliquid infers; sic tue innocentie causam allegans, quod
alium tacite de culpa remordes. Sane non miramur, si ex verbis tibi per Robertum propositis lata
prodiit conquerendi materia, sed in admiratione assumimus, quod tua prudentia in tanti erroris
abiit exilium, ut de nobis, quod boni viri non patiebatur arbitrium, minus iuste sentires. Porro non
hoc sacre pagine lectio docuit, non hoc constantia tui generis habuit, ut de eo, quem longa conver-
satione probasti, per improbe ac repentine credulitatis instantiam animum ad sinistra formares. Ex
hiis autem non infero, quod illationi iuste debetur, nec, quantum probabilis causa ministrat, invec-
tionis spiritum profero, ne metas benigni correctoris excedere videar et in affectum incidere ultionis.
Ceterum, ne in suspenso relinquam, quem diligit anima nostra, tibi satisfieri volumus per cedulam
interclusam. Si quis tibi tamquam care plantule nostre contemplatione nostri voluerit alicuius gratie
manum porrigere, cum devotione recipias rescripturus id nobis, ut ei studeamus grata vicissitudine
respondere.

148

(Thomas) bittet den Abt von Montecassino, den ihm nahestehenden Magister B., fiir den auch andere
sich schon verwendet haben, mit einer freien Pfriinde zu versehen und damit den Vorwurf zu entkraften,
dass Montecassino seine eigenen Leute leer ausgehen lasse und nur Fremde erndhre. _ Heller

Druck: HAHN, Collectio 1 S. 338.

Ecclesias vestras apprehendunt extranei, et manus alienas respiciunt filii abbatie. Porro non est hoc
ordine liberalitatis officium, ut sitientibus vestris ad alienos vestra beneficia derivetis. Sane quis,
qualis quantusque magister B. existat, yos non latet in proximo, quod iam ad multos in longinquo
pervenit. Verum quos, quales et quantos perceperit de vestra vestrorumque predecessorum liberali-
tate proventus, negativa melius quam affirmativa relatione docetur. Sed ecce facultas se obtulit, ut
illud deleatur, si vultis, opprobrium, quod Cassinensibus consuevit impingi, videlicet, quod suos
devorant et nutriunt alienos. Certe prelato vacat ecclesia et non minus vacat ecclesiis predictus ma-
gister, sed cum liberalitatis vestre beneficio utrumque poterit non vacare. Quapropter cum aliis inter
alios, sed plus aliis, sinceritati vestre preces porrigo pro eodem, quatenus, quid inductiones predicte
suadeant, sincero intelligatis affectu et intellexisse pleno monstretis effectu, cum speciali affectioni,
quam ad ipsum habeo, derogare non debeat pluralitas aliorum.

149

(Thomas) beschwert sich, dass die Adressaten (im Kénigreich) béswillig einen fritheren Brief von ihm
missdeuten und ihn dafiir verleamden. — Heller
Druck: HAHN, Collectio I S. 338 f.

Gaudemus sic ingeniosos esse vestrates, quod preter illum, quem de plano littera recte intelligenti-
bus innuit, exquirunt alium et utinam non extraneum intellectum. Sane non dubitamus, quod in-
terdum ad rivales coniuge sensu postposito meretrix littera flectitur, sed toto titulo de verborum
significatione perlecto nondum invenisse meminimus, quod scripture tanta debeatur iniuria fieri, ut
violenter extorqueatur aliquando, quod scribentis intentio non commisit. Sed contingit interdum,
quod mordetur actor in actis et scripta patiuntur calumniam ob scribentem.

150

Beruhigt iiber einen missverstandenen Brief (Zettel). — Heller
Druck: HAHN, Collectio 1 S. 339.

Nimis cedis errori, dum credis erratum in eo, quod te recepisse fateris. Non ergo recipientis dextera
timeat, quod mittentis conscientia non effudit.

151

Thomas an den Dekan von Montecassino: Vorwiirfe, dass er zwei sich widersprechende Kontrakte an
einem und demselben Tag unterzeichnet hat. — Heller

Druck: HAHN, Collectio 1 S. 339.

Loquor in Domino confidenter et, quoniam expedit, non tacebo. Ecce, quod una die ac utique una
hora diversi et adversi comparuere contractus, quibus manus vestra signum subscriptionis impressit.
Sed queso, frater in Domino, responde: si primum iustitia non iuvabat ad subscribendum tanti viri
dextera, cur accessit? Si vero iuris viribus nitebatur ad secundum tam contrarium, quo calle, qua
semita divertit conscientia tanti viri? Porro si socii mei, presbyteri L. et I. Crassi diligenter dissimilia
super uno eodemque facto inspexerint instrumenta, quorum inspectione notari poterit, quod, si
quid sub involucro forsan obscure predixi, satis in luce patebit. Verum quia nec decet nec expedit,
ut talia sepius in iudicii strepitum deducantur, rogo et, si suspectus non habeor, consulo, quatenus
sic super hoc providentia vestra provideat, quod maculam vestre religionis gloria non incurrat. Ad
hec recommendate me fratribus, ut habeant mei memoriam apud Deum.

152

(Thomas) an einen befreundeten Kardinal: Vorwiirfe, dass dieser noch nicht das Ergebnis seines Besuches
bei dem Abt von Montecassino von S. Helia aus nach Anagni berichtet hat. — Heller

Druck: HAHN, Collectio 1 S. 340.

Famosum montem usque ad Cassinum vos ascendisse didicimus, sed profecisse nescimus. Porro
non sic preter solitum vos absorbere debuisset oblivio, quod de Sancto Helia epistola non transcur-
risset Anagniam nuntia fructus, si quem attulisset benemerito Mons Cassinus. Sed forte regionis
amenitas, que vos tenet, hoc habet, ut sic vos allexerit blandimentis, sic sua dulcedine usurparit, ut
minor apud vos de relictis fratribus sit memoria, eo quod frequentior consanguineorum presentia
interdum a quadam pectoris familiaritate domestica extraneos plus absentat. Sed certe non sunt
extranei, quos animorum individuum facit vestros. Ergo tollite moras et excusationes excludite nun-
tiantes nobis, si apud dominum .. abbatem .. forte saltem huiusmodi gratie reperistis, ut quasi de
liberalitate vobis exhibeat, quod de iustitie necessitate debetur.

153

Thomas fordert einen der Grafen von Celano auf, den Streitigkeiten mit seinem Bruder ein Ende zu
machen, von welchen einem der angesehensten Hauser des Kénigreichs der Verfall drohe; schreibt, dass er
noch mehr als tiber ihn sich tiber das Benehmen des Bruders, der doch alter sei, und ihrer Mutter wunde-
re. — BF

Drucke: HAHN, Collectio 1 S. 340 f; HUILLARD-BREHOLLES, Historia diplomatica 1 S. 931 f.
Regest: BF 12640.

Loquor, ut diligo, et cum meliora sint vulnera diligentis quam fraudulenta oscula blandientis,
sumpta de vestra dilectione fiducia aliquid dicam, licet asperum, confidenter, eo quod amor habet
plagas suas, que dulciores fiunt, cum amarius inferuntur. Quousque tacebo? Ecce publice dicitur,
quod per scissuras et scandala grave dispendium imminet domui Celanensi. Certe durus est sermo,
quod tam inclita domus regni, quam multorum consueverant oculi intueri, tempore vestro, quod
absit, gravis dissensionis iacturam incurrat. Porro veritatis est verbum organo dominice vocis emis-
sum, quod omne regnum in se ipsum divisum desolabitur. Numquid speciali privilegio vos et ger-
manus vester suscipietis in dispendiis scissure compendia? Quis vos oculus fascinavit? An forte prop-
ter divitias, quas famosus et strenuus pater vester multis laboribus, multis expensis multoque studio
acquisivit, in carnem suam caro consurget et frater manum levabit in fratrem? Sane super hiis liceat
admirari de vobis, sed plus de .. tali germano vestro, cum sit maioris etatis, plurimum vero de do-
mina .. comitissa, cum non sit dubium, quin sit mater, et mirum, si non multum viscerum suorum
turbatione turbetur. Quid plura? Considerate, si congruat, ut subiciatis vos non solum vicinis, sed
subditis, ad hec, ut alter crescat in alterum et efficiamini consequenter ambo minores. Ceterum quia
non expedit pagine cuncta committi, ut minus dicam et plus prudentia vestra intelligat, expedit
meminisse vos, quod interdum plus proficit collectio paucorum in unum quam singularis divisio
maultormon,

154

Fiirbitten fiir Arme (Exordium). — Heller
Druck: HAHN, Collectio 1 S. 341. (unvollstandig).
Libenter ad vos introducimus causas pauperum sperantes, ut, unde nobis de precibus, inde vobis de
facto crescat premium apud Deum. Cum itaque .. paupercula mulier etc. Hinc est, quod pro tali
etc. quatenus circa restitutionem dotis speciales res restituatis et exhibeatis eidem ita, quod vos, qui

iustitiarii officium geritis, apud eum, qui nostra iustitia est in districti examinis die, respondere de
iniustitia nom. comtingat.

155

(Thomas) bedauert, den Adressaten durch seinen letzten Brief in Bestiirzung versetzt zu haben, nimmt
seine Entschuldigung an und fragt mit Vorsicht, warum denn, obwohl die Speicher des Lagers mit Hirse
gefillt seien, aufser dem geeigneten Korn noch Hirse gefordert werde. — Heller

Druck: HAHN, Collectio 1 S. 341.

Fateor, quod altari servio et utinam digne; fateor, quod de altari vivo et utinam non indigne. Cum-
que sim et minister et alumnus altaris, turbor, si vos epistola nuper missa turbavit, et vellem, quod
id excusationis, quod assumitis quoad hominem, vobis sufficeret et quoad Deum, cum e2, que as-
sumere potuit rectus intellectus in bonum, usurpare videatur obliquus in malum. Ad hec, si non
pateretur aliquando veritas odium, quererem, si non notaretur in questione conquestio, cum non
vacent horrea castri, que milium satis occupasse videtur, cur post granum adeptum petitur milium,
quod habetur.

156

(Thomas) an einen befreundeten Abt: weigert sich, dessen Bitte, mit einem alternden Bischof wegen
Hautausschlag in einem Heilbad bleiben zu diirfen, offiziell weiterzugeben. — Heller

Druck: HAHN, Collectio 1 S. 342.

Recepta nuper amici pagina insinuationis aliquid obtulit et quiddam petitionis adiecit. Insinuabat
quidem senem episcopum incubare balneis et petebat abbatem ad talia relaxari provectum; allegaba-
tur autem scabies pro utroque, tamquam sufficienter excusaret episcopum et notari non pateretur
abbatem. Porro si uterque cepit esse, quod dicitur, quid sibi et balneis? O felices ungues, que sic
scalpendo proficiunt, quod episcopum et abbatem alliciunt in desideria balneorum! O quam sollici-
te debet prorogari superficiei cultura, que per brevem in superficiem cutis aggressum spatiosum
moliri videtur in campum voluptatis egressum! Ergo decuit, ut et insinuationem huiusmodi sigillo
silentii sollicitudo signaret amici et petitionem sine publici fori notitia rudem remitteret ad peten-
tem, quoniam, dum petitio talis repellitur, procuratur prudentius utilitas petitoris.

157

Drohung mit rechtlichen Gegenmafsnahmen (Exordium). — Heller
Druck: REDLICH, Wiener Briefsammlung S. 374 Nr. 1049.
Non credidi tibi ea condicione placere, ut me offenderes displicendo, dum tuis iuribus non conten-
tus ad mea iura manus extendere non formidas. Unde scias, quod si deinceps in tali malitia perseve-

rare curabis et ab inchoato proposito non desistes, tua te docebit iniquitas, quid de tuis illicitis acti-
bus subsequatur, et amodo me tibi senties colubrem, cum te mihi sentiam scorpionem.

158

Zuriickweisung einer scharfen Antwort (Exordium). — Heller
Risus dolori miscebitur, et extrema gaudii luctus occupat. Responsio mollis frangit iram, et furorem
suscitat sermo curus,

159

(Thomas) an einen Freund: Einladung, an die Kurie zu kommen. — Heller
Druck: HAHN, Collectio 1 S. 342.

Quia solent esse, que apprehenduntur visu, hominibus notiora, de statu vestro me aliosque vestros
de curia certificare curetis non per epistole vel nuntii missionem, sed per exhibitionem festinam
presentie corporalis.

160

(Thomas) an einen Studenten, der ihn um Geld fiir den Ankauf von Pferden gebeten: sie seien nicht das
Zeichen fir eifriges Studium und das Streben nach einem Lehrstuhl. — Heller

Druck: HAHN, Collectio 1 S. 342.

Apertis thesauris nostris aurum non invenimus, quod quesisti. Porro equi non sunt indicia studii
nec tendentis ad cathedram efficax argumentum.

161

(Honorius III.) macht dem Bischof von Teano Vorwiirfe, weil er dreimal die Uberbringer des papstlichen
Mandates, das ihn aufforderte, entweder sein Bistum freiwillig zu verlassen oder binnen 14 Tagen vor
dem Papst zu erscheinen, nicht empfing, sondern misshandeln lief, weil er dann, als er nach der Stadt
(Teano) kam, um in Anwesenheit der Kénigin von Sizilien (Konstanze) seinen Streit mit dem Kapitel
und der Biirgerschaft auszutragen, zwar das tibersandte Schreiben endlich annahm, aber sofort erklarte,
nie aus seiner Kirche zu weichen, da sie ihm vom Kénig, nicht vom Papste iibertragen sei, weil er schlief*-
lich entgegen dem Befehl der Aonigin, die Stadt mit seinen Komplizen vor ihr zu verlassen, dort verblieb
und dem verstorbenen Bischof Lupold von Worms 100 Goldunzen bot, damit er ihn im Besitz seines
Bistums erhalte und verteidige; befiehlt demselben noch einmal, sich innerhalb 14 Tagen vor ihm zu
stellen. — Heller

Drucke: HAHN, Collectio 1 S. 342 ff; Formelbuch Arnold von Protgan, ed. WATTENBACH S. 247 Nr.
III 44,
Regest: BF 6214.

In senecta et senio constitutus non solum adolescentie ac iuventutis expiare delicta vereris, verum
etiam adhuc de die in diem sordescens et in tuis sorditus requiescens cum Iob putrefactus in sterco-
re ut iumentum in profundum venisse videris, cum contempnendo iam nec Deum timeas nec ho-
minem verearis. Nostris quidem recolimus tibi dedisse litteris in mandatis, ut nostris consiliis ac-
quiescens aut episcopatui cederes, ne amovearis invitus, aut XV. die post susceptionem earum no-
stro te conspectui presentares auditurus, quid de te apostolica duceret circumspectio decernendum.
Sed tu, sicut dilecti filii, capitulum .., nobis suis litteris intimare curarunt, utrumque efficere con-
tempsisti, sed potius ipsas litteras primo per duos honestos laicos, secundo per tres acolitos ecclesie ..
presentatas spernens recipere mutilationem membrorum primis nuntiis intentasti, et secundos acoli-
tos aspavaldis, quos tecum retinere diceris, acriter flagellatos in lacum misisti, ligatis post tergum
manibus eorundem. Tertios vero non permisisti ante tuam venire presentiam, quibus quidam de
tuis, postquam eos affecerunt verberibus, contumeliis et opprobriis, necem corporis intentarunt.
Cumque postmodum ad .. civitatem venisses, in presentia carissime in Christo filie nostre .., regine
Sicilie illustris, litigaturus cum capitulo et populo memoratis, ac in eiusdem regine conspectu et
multorum nobilium et turbe etiam copiose nostras tibi litteras presentassent, ipsas pre rubore recipi-
ens in huiusmodi verba diceris prorupisse, quod non eramus pontifex ille, qui fuerat imperator et
rex, nec poteramus amodo sic mandare, propter quod nunquam episcopatum ad mandatum no-
strum dimitteres, cum non a nobis ecclesiam teneas, sed a rege, non attendens, quod de plenitudine
potestatis assumpte habemus in promptu omnem inobedientiam iudicare. Ceterum regina prefata,
populum civitatis contra te graviter videns motum, tibi mandavit, ut ante ipsius recessum civitatem
ipsam exires nec morareris ulterius cum tuis complicibus in eadem. Sed tu post ipsius regine ab ipsa
civitate recessum ut homo perditus ad ipsius civitatis perditionem intendens et ad destructionem
ecclesie, que iam diu vivente viro viduitatis incommoda est perpessa, te ad Lipoldum quondam
Warmaciensem episcopum convertisti, CC. uncias auri illi offerens, ut in episcopatu illo te manute-
neret et defenderet, sic ponens ab aquilone solium, tamquam abbreviata sit apostolice sedis manus,
ut in te ac illum non possit inducere ultionem. Licet igitur omnibus omissis aliis, quibus irretitus
esses, culpis ad ponendam securim ad radicem arboris infructuose solum predicta culpa sufficeret,
volentes tamen tantum excessum rigore mansuetudinis temperare ac etiam experiri, utrum in te
aliqua obedientie scintilla remanserit, districte tibi precipiendo mandamus, quatenus omni mora
postposita infra XV. dies post receptionem presentium nostro te conspectui representes, sufficienter
super hiis et aliis, que contra te proposita fuerint, responsurus. Alioquin nos extunc contra tuam
inobedientiam pertinacem et rebellem contumaciam procedemus, prout nobis desuper fuerit inspi-
ratum.

162

(Papstlicher) Befehl an einen iudex delegatus, unverziiglich aus Florenz zurtickzukehren. — Heller

Cur Florentie traxeris tantam moram gravans ecclesias sine causa, seire non possumus nec id gratum
habemus. Quare tibi presentium tenore mandamus, quatenus ad nos visis presentibus revertaris.

163

(Thomas) macht einem Freunde Vorwiirfe, dass er ligenhafterweise behauptete, ihm zahllose Briefe ge-
schrieben zu haben, wahrend er nur den letzthin eingetroffenen erhielt, in dem der Adressat ihn auffor-
derte, den Tod seines Bruders tiber seiner eben erfolgten Promotion (zum Kardinal) zu vergessen; weist
die versteckten Anspielungen auf seinen Hochmut zurtick. — Heller

(1216 bald nach Januar)

Verborum tegimine falsitatem pallians et ficte falsitatis velamine veritatem abscondens contraria
congerit sibique dissentit. Quia secretorum lingua baiula, dum mentis in libro, quod inspicit, fideli
relatione non exhibet animi, dum mendax interpres de pectoris cella, quod elicit, ori non solvit vel
interdum, si solvens quicquid intercipit aut fidem credulitatis false adiectione recidit, labia cordi
dissonant, oris assertio conscientie comitatu deseritur, et qui sic duplex occurrit et varius, illud iniu-
rie de iure meretur, quod plerumque sibi vicissim inferunt invicem decertantes. Sane missa suggessit
epistola, quod miseratis, ut vestris verbis utar, litterarum multiplices legiones, cum, sicut credo, que
nuper accessit, legationis officium prima suscepit, et si qua precessit in receptione mandati, hec
tamen ei in executione prevenit, vel, que premissa fuerat, fines credite sibi potestatis exsolvens
commissis omissis et mittentis iussu preterito alterius forte sollicitudini regionis se irreverenter in-
gessit. Porro licet fraterne mortis acerbitas a nobis dolorem mentis tamquam debitum exigat, eam
tamen superstitis grata promotio exceptionem compensationis, ut scripsistis, excludit. Verum prop-
ter gradus altioris ascensum rescribenti scribens sub dubii pendulo et verborum involucro elationem
spiritus et spiritum elationis impinxit, sed baculus directus, ut lederet, me non offenso mox iacto-
rem ictu graviori impetiit, quia, dum socium supercilii nota caute respersit, se ipsum note respersio-
ne incaute perfudit. Non enim caret superstitione timoris, qui sic procaciter in conviciorum proru-
pit offensam.

164

(Papst Gregor IX.) klagt tiber Kaiser Friedrich II., der trotz seiner Exkommunikation in Begleitung der
Alpostaten Elias und Heinrich die Priester zwingt, Gottesdienst vor ihm zu halten, das Patrimonium des
heiligen Petrus, welches die Kirche bei Uberlassung der Rechte des Reichs an den weltlichen Fiirsten in
signum universalis dominii zuriickbehielt, mit List und Gewalt besetzt, die Rimer zum Ungehorsam
gegen die Kirche reizt, Vasallen der Kirche ihres Eides entbindet und nach aufgefangenen Briefen ihm
und den Briidern nach dem Leben trachtet; meldet, dass er, das iudicium divinum der Gewalt vorzie-
hend, am Tage Cathedre S. Petri (22. Februar) das Heilige Kreuz und die Héupter der Apostel zur Basi-
lika des heiligen Petrus tragen lief’, wodurch die Romer so umgestimmt wurden, dass sie sich herandring-
ten, um sich mit dem Kreuze gegen den Verfolger bezeichnen zu lassen; fordert die Empfanger auf, diesem
Beispiele zu folgen. — BF

Drucke: HAHN, Collectio 1 S. 344 ff; (Schluss fehlt); HUILLARD-BREHOLLES, Historia diplomatica 5 S.
776 ff (Schluss fehlt).
Regest: POTTHAST 10849; BF 7285.

Attendite ad petram, de qua scissi estis, et ad cavernam, de qua manu estis artificis superioris abscis-
si. Attendite ad Christi vicarium patrem vestrum et ad ecclesie matris exilium, que vos spiritu rege-
neravit et aqua. Percipite, filii, matris iniuriam, accingimini protinus ad vindictam! Nam degenerans
filius Fredericus, quem inter puerilis etatis exordia pupillum alterius subventione carentem sinus
ecclesie nutricis officio et matris pietate suscepit, laboribus et expensis innumeris ad regni Sicilie
iura de querentium manibus preservatum, tandem ad imperii culmen adversario proiecto provexit,
ingratitudinis heres interpretatione contraria recompensans, subito mutatus in hostem ecclesiarum
prelatos et religionis ecclesie professores diversis penarum generibus et vario fine consumens, ecclesi-
as ipsas Christi sanguine libertati dicatas multipliciter subicere nititur servituti. Ex quibus et aliis
evidentioribus causis et culpis, quas iam ad publicam mundi notitiam credimus pervenisse, ipsum
anathematis gladio de fratrum nostrorum consilio percussimus, non indigne sperantes, quod eius
medele subsidium effectum debite correctionis haberet. Verum ipse non sub pastoris virga humilia-
tus est verbere, quin potius super omne, quod dicitur Deus aut colitur, elevatus, Helia et Henrico
quibusdam non prophetis, sed prophanis apostatis testibus sue perversitatis assumptis in lucis ange-
lum in monte superbie transformatus Christi claves et Petri privilegium vilipendens irreverenter
divinis interesse presumit, ministros ecclesie sub pena capitis et perpetui edicto exilii ad sue damp-
nationis cumulum divina prophanare compellens, pro summe sedis orantes antistite ac orare pro
ipso publice contempnentes simili puniturus edicto. Ad hec autem in Christum et eius sponsam
durioribus invectionibus excandescens patrimonium beati Petri, quod inter cetera imperii iura, que
seculari principi tamquam defensori sacrosancta commisit ecclesia, ditioni sue in signum universalis
dominii reservavit, iuramenti transgressor et beneficiorum oblitus, occupare dolo non minus quam
viribus non veretur. Romanos etiam speciales ecclesie filios de matris uberibus muneribus et promis-
sionibus reddere satagens alienos, Petri sedem evertere minatur et fidem ad gentilitatis ritus subroga-
re priores, et velut in templo Domini sedens sacerdotis usurpat officium, absolvere vassallos ecclesie
a vinculo iuramenti presumens et locorum interdicta relaxans, in nostrum et fratrum nostrorum
sanguinem studiis publicis inhiando, sicut clam scripta eius transmissa quibusdam, que ad manus
nostras postmodum pervenerunt, in testimonium reservata et opera publice protestantur, contempti
parentis maledictione notandus, non veritus Absalonis suspendium ad patris solium aspirantis, nec
mandatum advertens in Deuteronomio traditum, quod nolens obedire sacerdotis imperio ex decreto
iudicis moriatur. Licet autem apostolice sedis auctoritas multorum principum et aliorum fidelium
defensione munita satis ad sui presidium et curiosius poterit invocare gladium temporalem, eligen-
tes tamen iustitiam nostram potius divino examinari iudicio quam vires viribus propulsare, vivifice
lignum crucis et beatorum Petri et Pauli apostolorum capita in die cathedre apostolorum principis
ad eius basilicam fecimus duce Domino, quo decuit, honore deferri, quorum meritis innumera
multitudine congregata ibidem, seminantes in lacrimis offensam ecclesie, messuimus manipulos
gaudiorum. Nam iustitie lator et cognitor, iustus iudex, filii patricide nequitiam et matris innocen-
tiam examine iusto librans, Romanorum corda ipsius quodammodo versata versutia in matris con-
vertit affectum, qui ad Christi causam incredibili devotione currentes in votive prosecutionis indici-
um et irretractabilis propositi firmitatem proprios humeros de manu nostra crucis caractere munie-
runt, generalem indulgentiam de gratia sedis apostolice suscepturi, ea succedente protinus fervoris
instantia, quod non iuvenile robur, non fracta senescentium etas, non mollis mulierum conditio
crucis assumptionem effugeret, sed qui ab homine, per quem scandalum venit, pretio corrupti vene-
rant in eius favore clamantes, statim mentibus mutatis et linguis contra eundem inter primos recipe-
rent signum crucis, et properantes ad ipsam populos quasi ad epulas invitatos lapsa manus adhuc
dictis carentes signis non effugiet imponentis. Cuius autem cordis duritiam viscera materna non
moveant vel oculorum non pungant aciem emissa profluvia lacrimarum, cum tam subitum potentie
divine miraculum insperata novitate profluxit? Quis vir non accingatur ad fidei munimentum, ubi
ad arma crucis occurrit intrepide sexus fragilis mulierum? Congaudeat igitur, obsecramus in Domi-
no, materne letitie devotio filiorum, et contra verum Antichristi prenuntium crucis vos munite
caractere, catholice fidei armatura, ut matris pudorem, quem temerarius violator attemptat, defen-
dat reverentia filialis, et subtracta Herodis astutia filios orbate Rachelis uterus iterum non deploret.
Quocirca precipimus et auctoritate apostolica mandamus, quatenus de manu dilecti filii .. crucis
signum velitis reverenter assumere, contra dicti persecutoris astutiam fidei prosecuturi negotium
fideliter et potenter. Omnibus enim intentione non ficta prosequentibus causam ipsam peccatorum
omnium, de quibus confessi sunt, de potestate nobis tradita illam veniam concedimus, quam statuit
concilium generale in Terre Sancte subsidium transituris, que pro certo non minus digne confertur,
cum ibi Terre quamvis Sancte queratur redemptio, totius ecclesie libertas et sane fidei fundamen-
tum.

165

Ein Kardinal an einen Freund: er soll mit den Lobeserhebungen seiner Erfolge fortfahren. — Heller

Te tacente tua coram nobis opera non tacentur, cum, quotiens successuum nostrorum felix rumor
insonuit, turibulum officiosus sumas et offeras, ut fumigatio calore fumum excuset, dum de manu
tua, que ministerio non vacat, ascendit. Gratulamur siquidem tibi pro veritatis zelo, quo ad ista
moveris, sed potius gaudeas, quia sic Dei nutu tibi disponimus vicinari, quod et de ligno aloe tibi
dare poterimus, de quo sub tectis adoleas, cum in aere tergiversantibus fumum ostendere poteris
spissiorem, de favore gratie nostre securus, dummodo felices successus nostros denuntiare minus
ferventer auditoribus non omittas.

166

Bericht an einen Vater tiber seinen zum Studium villig unbegabten Sohn. — Heller
Druck: Summa de literis missilibus, ed. FIRNHABER S. 113 Nr. 242.

Sciatis, quod cordis mei precordia diris iaculis vulnerastis, dum de ingenio simul ac studio filii vestri
mihi voluistis proponere questionem. Ego enim, si mentiri voluero, commendationi eius insistam,
et si dixero veritatem, conturbabitur anima vestra. Nam die noctuque studet, suspirat, vigilat et
anxiatur, sed quicquid faciat, ita sibi adheret scientia litteralis tamquam faba marmori cibusque
defuncto. Verumtamen ei non est aliquid imputandum, quia nemo potest obtinere per vim, quod
sibi est a natura negatum. Profecto sine divite vena ingenii labor et pena diripere dinoscuntur.

167

(Thomas) macht einem Studenten Vorwiirfe, dass er sein Geld nicht fir das Studium, sondern fiir einen
lockeren Lebenswandel verwende; ermahnt ihn zur Einsicht und Umkehr. — Heller

De conversatione et statu vite tue nostra corda sunt amarissime conturbata, quia, sl narrare volumus
veritatem, nobis videtur, quod tua facta ferant gaudium inimicis et tristitiam illis, qui te hactenus
dilexerunt. Nam, sicut intelleximus, pro scolis tabernam potius elegisti, in qua cum meretricibus et
taxillis nequiter tuam pecuniam consumpsisti. Restat ergo, ut revertaris ad propria verecundus aut
victum postules hostiatim. Quapropter tibi iniungimus et suademus attente, quatenus a via erroris
et a semitis iniquitatis discedere studeas sine mora, ne annumereris cum reprobis et iniquis et fias
opprobrium laicorum.

168

Increpando monetur quidam, ut se corrigat de suis pravis actibus. — Rubrik ms. Troyes 883
Druck: HAHN, Collectio 1 S. 347.

Litteras, quas de actibus tuis nuper accepimus, tuis oculis presentamus, ut in eis tamquam in specu-
lo inspicias et despicias temetipsum, si talem facta te exhibent, qualem dicta describunt. Reforma
igitur in melius tuos mores et actus transferendo te ad frugem vite laudabilis et honeste, alioquin
pena docente cognosces forte, quam graviter deliquisti et excessisti non absque verecundia et dolore
ita, quod merito aliis reputaberis in exemplum. Corrigas igitur per te ipsum, que limam correctionis
exposcunt nihilominus provisurus, ut conquerentes de cetero querelam de te iustam non habeant,
quam ad illum afferre valeant, qui tibi prodesse desiderat, non obesse.

169

(Thomas?) als iudex delegatus: dritte Vorladung an eine Prozesspartei, von Ferentino nach Anagni zu
kommen. — Heller

Druck: HAHN, Collectio 1 S. 347.

In causa, que inter vos ex parte una et .. ex altera super .. ecclesia vertitur, coraro nobis iam bina vos
citatione citavimus, transcriptum litterarum sedis apostolice citationis litteris inserentes. Verum
nullus ex parte vestra comparuit, qui rem aut nomen procuratoris haberet, ut umbram alicuius re-
sponsalis afferret. Sed forte longe lateque diffuso tractu terrarum a Ferentino distat Anagnia, propter
quod adventus vester difficultatem ingerens redditur onerosus.

170

(Thomas) tadelt (einen Grafen von Celano), dass derselbe ein an ihn gerichtetes Schreiben des Grafen
Thomas) von Celano an den Konig sandte und diesen dadurch in Aufregung brachte. — Schaller
(1220)

Drucke: HAHN, Collectio 1 S. 347 f; HUILLARD-BREHOLLES, Historia diplomatica I S. 932.
Regest: BF 12642.

Credebamus, quod nos sentiretis in vestris honoribus utiles et commoditatibus efficaces. Unde, si
respondere voluissetis ad grates, exsolveretis debitum gratiarum nobis quondam socio, nunc amico,
et magis prudenter vos habuissetis in quibusdam litteris, quas vobis comes T. de Celano, sicut audi-
vimus, transmittebat. Et quidem in potestate vestra non erat, quin scriberet, sicut vellet. Verumta-
men providentia vestra poterat hoc habere, ut per missionem ipsarum litterarum domini regis ani-
mum minime turbaretis. Porro novit Deus, si meliora provenerint et valeant provenire domino
imperatori et filio suo de servitio vestro quam de nostro. Retribuat autem vobis Deus, sicut vos
intenditis retribuere, si potestis.

171

Exordium iiber Milde und Strenge. — Heller
Solita mollibus cedere durities adamantis suasit solidum lenitate confringi, sed quia humilitatis ac-
cessum, excessum altitudinis non admittit, ad experientiam gravium accedetur vel gravium expe-
tientia consulecur,

172

Der Papst an einen Bischof: Anweisung, die Dominikaner zur Ketzerbekdmpfung in seiner Gegend als
Helfer aufzunehmen und sie in ihrer Armut nach Méglichkeit zu unterstiitzen. — Heller

Quia quorundam degeneres animi pro munere peregrino perscissi iam in partibus ipsis semine per-

versitatis accepto in zizaniam infidelitatis erumpunt, nullos eis scientia nequam nisi fructus detesta-
biles prestatura, te, frater episcope, prudentia vigili et studio convenit vigilare prudenti, et operariis
assumptis idoneis eam fasciculis deductis comburas, ne, dum fidei frumenta conculcant, in patris
familias exacto examine cultoris mercede careas et omisse sollicitudinis calumpniam patiaris. Ea-
propter nos, quos singulorum causa sollicitat, tue subventionis remedia paterna sollicitudine cogi-
tantes, fratres Predicatores ad partes ipsas providimus destinandos, qui, vitiorum crescentibus surcu-
lis labiorum falce recisis, et steriles animos semine doctrine fecundent et de paupertatis horreo spar-
gant ubertatis exempla. Quocirca fraternitati tue per apostolica scripta mandamus, quatenus eis
domicilium conferas, in quo et sua Domino vota persolvant et quietem inveniant post labores. Alias
etiam eos tamquam extreme paupertatis heredes brachio compassionis amplectens manum subsidii
non subducas sic, quod de tibi collatis a Domino bonis in pauperes non proberis ingratus et prodas
in nuntio, quid geras sollicitudinis de mittente, nosque devotionem tuam condignis retributionibus
prosequamur.

173

(Thomas an Friedrich II_): tibermittelt dem Kaiser die brieflichen Klagen des Papstes tiber Unruhen der
Romer, die die Kaiserlichen gegen die Kirche verursachen; ermahnt Friedrich, fir den Frieden zu Sorgen,
und rat ihm zum wiederholten Male, persinlich an den Papst zu schreiben und ihm zugleich den Brief
an die Aufrihrer zur freien Benutzung einzuschicken. — Heller

(1237 var Oktober 18)

Drucke: HAHN, Collectio 1 S. 348 f- (Schluss fehlt), HUILLARD-BREHOLLES, Historia diplomatica 6 S.
184 ff, (Schluss fehlt); WINKELMANN, Acta 2 S. 696 f Nr. 1025 (Schluss fehlt).
Regest: BF 11199 (vgl. BF 2207).

Mensam vobis benigni patris providentia ordinat et fercula suavitatis apponit quibusdam in mini-
sterium deputatis, qui mel et lac secundum Deum pro posse ministrent; mel in honoris dulcedine,
lac in pulchritudine pacis. Sane iuxta prudentis consilium deceret vos similia preparare, ut, que
pater pensat pro filio, filius patri vicissitudine relativa compenset. Habet enim amor ex intimis ne-
Xus suos, qui retransitivis motibus et affectibus mutuis diligentes in affectuum conformitate counit
quasi quodam individuo animorum. Verum domino pape, sicut ex litteris eius accepimus, disposi-
tionis contrarie mensa preponitur, quibusdam apponentibus fel et mirram, dum urbem seditionibus
concitant, dissidiis lacerant et interdum, ut acerbius vulnerent, sub concordie figmento corrumpunt
et sub pacis specie bella parant, molientes ecclesie subtrahere plebem suam, peculiarem populum,
filios speciales. Proh pudor, nomen vestrum in talibus circumferunt hii ministri, quorum manibus
pecunia vestra, ut dicitur, aliquibus inutiliter prostat in publico, aliquibus fraudulenter subicitur in
occulto. Proh dolor, machinationibus istis et aliis hii scandala nituntur apponere, ut vobis tam dul-
cis matris ubera subtrahant et ecclesiam tam cari filii sinceritate defraudent. Porro cum opera talium
ad excellentie vestre notitiam facti evidentia baiula perferenda credantur, notam infamie, quam ex
hoc incurritis, quod dissimulatis vel potius amplectimini talia, nonnulla cautela silentii sigillamus eo
quod durum sit credere, ut a vobis tante molestationis procedat occasio, qui defensionibus publicis
causam fovere debetis ecclesie, ac admiratione non careat presumptio talium ad tanta prorumpens
sine tanti principis ultione. Licet autem super premissis videatur principis prudentia negligenter
occurrere, occurrat saltem in medio, ne malis per longas invalescentibus moras sero, quod. absit.
medicina paretur. Hinc est, quod de speciali mandato domini pape, qui, ut dirigantur prava in di-
recta et in vias planas aspera convertantur, vobis pacis consilia cogitat, magnitudinem vestram, qui-
bus possumus, supplicationibus exoramus, quatenus sic prohibitionis urgentis potentia prefatorum
manus et molimina reprimatis, quod cessantibus omnino molestiis coniecturam, quam subiectorum
temeritas extendere videbatur in dominum, restringat castigationis severitas circa penam sanguinis
ad actores, et voluntatis conniventiam de preterito presumptio non admittat, quam excludet volun-
tatis conditio in futuro. Eia, karissime principum, secundum datam vobis circumspectionem a Do-
mino vigiletis ad conservandam ecclesie ac imperii unionem; servetis etiam posteris vestris ubera,
que suxistis, procurantes, ut in se quiescat populus Christianus in hostes fidei exercendus. Si placet,
scribatis domino pape benigne, ut scitis, et contra turbatores magnifice, ut potestis, et ad indicium
maioris dilectionis utrasque litteras destinetis domino Pape, ut utrique utatur, ut libet, quia non
utetur, nisi decebit, et acceleretis ad hoc, si placet, cum alia vice scripserimus et nondum receperi-
mus ad scripta responsum.

174

(An einen Freund): erklirt den Grund seines Nichtschreibens. — Heller

Diligentis animus expectationis suspendio non languescat nec admirationis urgeatur aculeo, si cala-
mus suspensioni subicitur, si atramentum servat clausure super hoc negotio, ad quod redditur inter-
dictum. Nimis enim sollicitudo videretur de suo habere, si scriptis urgeret potius gestus gentium
quam rem gestam. Verum cum non occurrerit aliquid, quod relationi credatur ad commodum re-
conciliationis, digitorum articulus instrumentis scripture illud perfert baiula pagina ad amicum, et
Ik Spel sue terminum res attingat.

175

(Thomas) an einen Freund, der sein Versprechen nicht hielt, ihm oft zu schreiben; schickt ihm ein gemé-
stetes Kalb, dessen Haut und Blut er als Schreibmaterial verwenden soll. — Heller

Non recordaris, quod in discessu tuo mihi per oris osculum promisisti, quod me frequentissime per
tuas litteras visitares. Sed defecit tibi forsitan atramentum, et cartam habere non potes. Quare tue
amicitie mitto vitulum saginatum, volens, quod prius carnes comedas coquinatas et postea facias
corium adaptari, sed reserva de sanguine ad scribendum. Ceterum non potes dicere, quod tibi sepe
non scripserim, quia pennam diutius fatigavi.
