LIBER QUARTUS
De consolationibus, compassionibus et aliis, que ad id pertinent

1

(Innozenz III.) kondoliert der (Kénigin Konstanze von Sizilien, Gemahlin Friedrichs I.) zum Tode
ibres Bruders, des Kénigs P(eter) von Aragon. — Heller
(1213 nach September 12)

Drucke: HORMAYR, Dictamina S. 514 (unvollstindig); Petrus Blesensis, ed. MIGNE PL 207 S. 474 f
Nr. 181; BERTALOT, Un nuovo codice S. 157 f. Nr. 109.

Satis credimus et sine dubitatione tenemus, quod audita morte clare memorie P., regis Aragonum,
fratris tui, multi doloris multeque amaritudinis calicem recepisti. Sed nec prima nec sola, quoniam,
antequam scires, doluimus, et priusquam ad te dolor ille pervenerit, per nos transitum habuit fecit-
que in nobis, quantum secundum Deum licuit, stationem. Et quidem satis in vivo monstravimus,
quantum in mortuo doleremus, et notavit affectus in habito, quanta sequeretur tristitia in amisso.
Merito quoque dileximus et inter alios principes seculares illum quadam speciali prerogativa pretu-
limus in eo, quod contra Saracene gentis perfidiam tamquam singularis Christianitatis athleta quasi
proprium commune populi Christiani prosecutus est interesse. Porro non est verisimile, quod
summi liberalitas largitoris non respondeat eius laboribus recompensatione condigna, cum non sit
in retributione diffcilis, qui de sola gratia merita supplicum excedit et vota sue habundantia pietatis.
Sane nulli fecit ille iniuriam, si usus plenitudine sui iuris spiritum, quem corpori commisit ad tem-
pus, suo tempore revocavit. Quis est homo, qui vivit et non videbit mortem? Nonne pulvis in pul-
verem revertetur et quasi flos egressus homo conteritur et fugit velut umbra et nunquam statu per-
manet in eodem? Habet quippe humane conditionis fragilitas debita solvere morti, sed nescit im-
portune mortis exactio quicquam de debito humane relinquere sorti, que sua sunt, sine differentia
discretionis extorquens. Ceterum non omnino idem decedisse videtur, post se illustris indolis filium
derelinquens, qui suum pro tempore poterit presentare parentem, ut propago respondeat pro radice.
Restat igitur, ut in eo spiritum consolationis assumas, qui summus est consolator; memor, quod
magnus ille David amare filium flevit egrotum, sed mortuum non ploravit, ne divine videretur con-
trarius voluntati. Ut igitur non exacerbes nomen domini Dei tui, que posita es ad regimen aliorum,
consoleris alios in te ipsa existens presentibus in exemplum et posteris in doctrinam. Ad hec illud
considerare te volumus, quod, quanto plus es visa destituta parente, tanto maiorem divina clementia
tibi faciet in prosecutione provectum, et cum plus de tuo tibi subtraxit, plus tibi providebit de suo,
ut totum, quod es, illi tantum ascribas, per quem post temporalis regni laborem quietem assequi
poteris sempiternam.

2

(Thomas) kondoliert dem Empfinger zum Tode eines Petrus, der auch ihm nahestand. — Heller
Druck: BERTALOT, Un nuovo codice S. 158 Nr. 110.
Sors habet humana solvere debita morti, mors tamen amara sorti non parcit humane, genera singu-
lorum et singula generum in carne viventium sub sua lege concludens. Ecce, Petrum tuum et no-

strum casus fatalis extreme petre subiecit et tempus solutionis anticipans extorsit debitum ante diem
in iniuriam vite, dum adhuc ordiretur tela precisa. Sane cum idem circa obitum pretenderit in iuve-
ne virum contritione cordis, confessione oris, dispositione bonorum, patrem celestem et patriam,
dum sic obiit, reputatur adiisse factus de peregrine lam civis. Ergo, fili, spiritum consolationis as-
sume dampno tristitie dampna non augens, que adiectione meroris remedium restaurationis igno-
rant.

3

Der Papst kondoliert einem Kénig zum Tode eines Bruders. — Heller

Druck: Petrus Blesensis, ed. MIGNE PL 207 S. 471 f- Nr. 177; BERTALOT, Un nuovo codice S. 158 Nr.
111 (unvollstindig).

Proprio filio suo etiam Dominus non pepercit, ne ius commune, communis regula in humana natu-
ra exceptionem haberet, que a mortalitate prime corruptionis egressa moriendi necessitatem incur-
rit. Nature debitum reddere licet et decet, quia scriptum est: Fili, super mortuum produc lacrimas;
sed vestre non debent a salvatoris lacrimis discrepare, si estis salvatoris amici, qui non pro morte
Lazari, sed pro ipsius revocatione ad miserias temporales planxisse legitur et luxisse. Qui enim ultra
debitum naturam impugnat, non naturam, sed nature impugnat actorem; nec est tutum illi inferre
iniuriam, qui nemini novit inferre. Videte igitur et cavete, ne fraterno affectui post modicum peri-
turo cedat eternus et salutaris affectus. Ideoque sinceritatem vestram monemus et hortamur attente
per apostolica scripta mandantes, quatenus ob reverentiam divinam et nostram omnem tristitiam
deponentes gaudeatis in illo, qui celestis profunditate consilii disponit et ordinat, vocat et revocat
subiectas sue providentie creaturas, qui affectibus paternis et patriis filios corrigit et ad vitam dispo-
nit eternam, attentius provisuri, ut in sacramentorum suffragiis aliisque operibus pietatis, quod
perire non potest et eternum est, in fratre vivetis eodem, sancti viri Job consolationem memorie
commendantes post rerum et filiorum amissionem dicentis: Dominus dedit. Dominus abstulit;
sicut Domino placuit, ita factum est: sit nomen Domini benedictum.

4

Petrus von Blois kondoliert einem Adligen zum Tode seines Bruders. — Heller
Druck: Petrus Blesensis, ed. MIGNE PL 207 S. 472 f Nr. 179.

Vox in Rama audita est ploratus et ululatus multus in obitu viri egregii .., fratris vestri, qui tanto
maioris tristitie reliquit materiam, quanto maiori dote natura privilegiavit eundem et prerogativa
morum specialiori titulo insignivit. O mors invida, mors amara, que in eo talem vitem succidit,
dum adhuc ordiretur, pulcherrima vite precisa palmite non relicto. Ecce, quod verebamur, accidit,
et quod timebamus, evenit, quia subtractus est carus legitimo filio non relicto. Scimus quidem cau-
sam adesse doloris, modus tamen non debet deesse dolori, quia Dominus dedit, Dominus abstulit,
in cuius est manibus mors et vita; qui enim dedit originem, dedit et obitum, et sic communis est lex
tam vite quam mortis, quod nil immutatur imperio vel favore. Cum ergo usus sit Dominua iure
suo, nemini fecit iniuriam, licet videatur manus eius ad presens plena fuisse rigore. Ceterum quia
decet, ut voluntati eius nostros conformemus affectus, consulimus et pro gratia petimus speciali, ut
temperato dolore et fluxu lacrimarum restricto iam in vobis parcatis consanguineis et amicis, exi-
stentes aliis consolationis speculum et confortationis exemplar.

5

(Thomas?) kondoliert einem Adligen zum Tode seines Bruders. — Heller

Satis intelligere possumus, quante amaritudinis calicem vobis propinaverit Dominus in obitu fratris
vestri. Porro vir erat perfecti consilii, vir probate amicitie, vir examinate virtutis. Unde non tantum
vobis cecidit, sed multorum est casus eius. Non ergo mirum, si doloris sentitis aculeos; non mirum,
si oculos resolvistis in luctum. Verum etsi legatur: fili, super mortuum produc lacrimas et quasi dira
passus incipe lamentari, scriptum est tamen: modicum plora super mortuum, quoniam requievit
spiritus eius. Non ergo contristemini sicut et ceteri, qui spem non habent; quin immo, cum iam
tristitie debitum carnis conditioni solveritis, consolationi solvite, quod debetis.

6

Consolationis littere ad patrem plorantem de filio mortuo. — Rubrik ms. Troyes 883

Bibimus de amaritudinis calice, de quo potavit vos Dominus in obitu filii vestri, in quo vobis non
defuit causa tristitie nec defuit causa doloris et quidem nec nobis, qui successibus vestris quasi qua-
dam idemptitate communicantes affectuum felicitum sumus participes et contrariorum non sumus
expertes. Verum quia Dominus dedit, Dominus abstulit, voluntati eius conformemus et nostram; in
eo consolationis remedium assumentes, qui ponit humiles in sublimi ac merentes erigit sospitate,
qui post tempestatem tranquillum facit et post nubilum dat serenum. Consolemini ergo, sperantes
in Domino, quod in adeptis filiis et aliis, quos adhuc etas vestra promittit, vobis optata recompensa-
tione restituet, quod nunc in adempto amare videtur amissum.

7

Thomas beklagt mit dem Adressaten den Tod eines Ebulus, der auch ihm freundschaftlich nahestand und
leider keine Erben hinterlief. — Heller

Bibi calicem amaritudinis, quem propinavit mihi et vobis transitus Ebuli cari nostri. Certe inebria-
vit me absinthio et felle potavit mors eius, quem, dum adhuc ordiretur tela vite, Dominus pro velle
succidit, cum abbreviato ordinario vite cursu, antequam in virum cresceret, mors precurrens ipsum
nimis tempestive rapuerit et raptum festina receperit sepultura. Porro mihi vivebat uterque in eo:
pater pro nomine et frater pro moribus, unde hoc mortuo uterque mihi remoritur, presertim, cum
pro eo nullus palmes remanserit, qui respondeat pro radice. Sane satis hec acuunt doloris aculeos, et
utinam non sic ebibisset spiritum meum adolescentis tam cari dilectio, ut amare fieret tam amarum.
Ecce, angustia magna iam didici, quod extrema gaudii luctus occupat et risus dolore miscetur. Ve-
rum cum multa sit nobis afflictionis materia, non oportet, ut plus expressio mee turbationis dolo-
rem adiciat, sed recurramus ad illum, qui est pater misericordiarum et Deus totius consolationis, qui
ponit humiles in sublimi et merentes erigit sospitate. In eo quidem, qui non derelinquit sperantes in
se nec patitur fideles suos supra posse temptari, consolationis spiritum assumamus memores, quod
rex et propheta David amarissime filium flevit egrotum, sed mortuum non ploravit, et merito, quia
condicione hac mundum ingredimur, ut egrediamur. Per hoc stadium cucurrere preteriti, presentes
transeunt transcurrentque futuri. Ad hec nulla defenditur etas, nulla progenies est immunis. Qua-
propter humiliemur sub virga Domini, quia procul dubio manus eius tetigit nos, et correctionis
huiusmodi onus quantumcumque grave patienter feramus, quoniam, etsi tamquam Dominus po-
tens afflixerit nos in uno, idem tamquam pater misericors multe consolationis remedia conferre
poterit in duobus.

8

Thomas spricht einem Vater, der allzusehr den Tod seines Sohnes beweint, Trost zu. — Heller

Etsi dolenti condolens vix possit consolationis remedium adhibere, cogor tamen aliquid dicere, ne
casus filialis angustia in vobis adeo motum rationis subripiat, quod virtutem patientie non possitis
ad mentis consistorium revocare. Sane Dominus est, qui vulnerat et medetur; ipse est, qui post nu-
bilum dat serenum, et sic vos blanditie humane prosperitatis non allevent nec adversitatis mine
conturbent, sed sicut eum laudamus in prosperis, sic etiam est laudabilis in adversis. Porro, qui
reduceret ad discretionis examen, quot et quantis miseriis humane fragilitatis conditio sit annexa;
qui diligenter discuteret, quid nobis conferat vite presentis exilium, non de morte, qua vivimus, sed
de vita, qua morimur, se totum lacrimis exhiberet. Verum considerate preterita, videte presentia,
imaginate futura, et tunc procul dubio scire poteritis, quod non solum homines, sed et cetera, que
sunt ex elementis composita, dissolvuntur. Compescatis igitur lacrimas, refrenate dolores, quoniam
filius vester, quem inconsolabiliter, ut accepimus, deploratis, de labore transiit ad requiem et, sicut
firmiter credimus, vivit in gaudio in sui presentia conditoris.

9

Item de eodem. — Rubrik ms. Troyes 883

Etsi dolenti condolens vix potest consolationis remedium adhibere, cogor tamen aliqua dicere etc.
ut supra usque in finem. Quis enim presentem vitam ingreditur et mortis periculum non gustabit?
Aut quis exivit de patria et matalis amoris convictus dulcedine non respirat naturaliter ad regressum?
Cum de celis humanus sit spiritus oriundus, non fruitur celestis gaudio mansionis, nisi prius carnis
ergastulum, quod de terra sumpsit originem, terrenis partibus recommendaret. Compescatis igitur
lacrimas, tristitia cesset, lamentatio conquiescat, ad illum mentis oculos dirigentes, cuius nutu,
quicquid est, movetur. Solus enim est, qui post amaritudinis calicem potest ex affluentis misericor-
die sue gratis turbata viscera recreare.

10

(Thomas) kondoliert den Angehérigen zum Tode eines Verwandten, der auch ihm nahestand. — Heller
De amaritudinis calice bibimus, quem vestre littere propinarunt nuntie obitus cari nostri. Et qui-
dem satis novimus, quod non deest vobis iusta causa doloris, non deest proximis materia lacrima-

rum. Verum quia de vita creditur advolasse ad patriam et speratur fecisse transitum de laboribus ad
quietem, rogamus, quatenus consolationi satisfaciatis de cetero, qui dolori debitum iam solvistis.

11

(Thomas) bittet den Adressaten, seinen Schmerz tiber den Tod eines Neffen, der auch ihm nahestand, zu
miifsigen. — Heller
Differebamus hactenus scribere, eo quod scribenda non occurrebant ad votum; sed nunc cogimur
scribere super hiis, que sunt contraria voto, circa obitum videlicet bone memorie nepotis vestri et
utique cari nostri. Super quo intercidimus verba, contrahimus stilum, ne videamur et causam repli-
care tristitie ac materiam prorogare doloris. Verum cum sub divine dispensationis arbitrio sit volun-
tatis humane restringenda licentia, sic asperitatem casus adversi temperamentum prudentie leniat,
quod sitis nobis et in vestris consolationis speculum et exemplar.

12

Thomas schildert in bewegten Worten seiner Schwester, deren Séhnen und einem Bruder seinen Schmerz
tkber den Tod des Sobnes der Schwester, fobannes, desen Ableben die Trauer um zwei kiralich verstor-
bene Briider erneuerte; tréstet die Verwandten und verweist auf seine eigene Gefasstheit, die die Kurialen
in Staunen setae. — Helier

Acuti doloris telo confossus ab intimis, quod intimare volo, promere scriptura non valeo, quia tristi-
tie magnitudine mens quasi sopitur, animus ligatur, lingua et dextere articuli contrahuntur. Ecce,
namque in ipso salutationis alloquio, dum singula vestrum nomina iuxta solitum ordinate conscri-
berem et quondam Iohannem, dilectissimum meum nepotem, omitterem, cuius suave consortium
nuper vobis mors severa subtraxit, intervenit mox fletus amarus et de profundo cordis fons lacrima-
rum erupit et aperte sunt cataracte lugentium oculorum. Inundavit me multarum amaricantium
aquarum diluvium et uberrimis fletibus sum complutus vixque perficere potui presentium seriem
litterarum, quoniam oculi mei pre luctu maximo caligabant magisque lacrimis pagina quam atra-
mento madebat. Ad hec profecto multa communiter occurrit plorandi materia, quia tibi, soror,
placidus et amabilis filius, tibi, frater, et mihi nepos gratiosus et utilis vobisque, nepotes, frater op-
timus est sublatus. Dolemus siquidem pariter, sed ipsa natalis originis regio amare deplorat genera-
lem de talis college amissione iacturam. Potest itaque nimium gemere domus nostra talis sibi co-
lumpne fulcimento subtracto; potest gemere de tanta virium debilitatione suarum; potest gemere,
quod tam gravi mutilatione cernitur diminuta, et cum vix adhuc profusas de morte duorum fratrum
lacrimas astrinxisset, coacta est nunc in predicti filii, nepotis et fratris obitu acriores subire gemitus
et suum acerbius revocare merorem. Impono iam finem verbis mestitie, licet subsistente, pro dolor,
copiosa materia possem super hoc nimium prolongare sermonem, et ad consolationis remedium, ut
expedit, me converto. Considerate igitur, quod, cum eventus iste de beneplacito divine processerit
maiestatis, que de creaturis omnibus pro sua voluntate disponit, non est aliquatenus insistendum
tristitie vel lamentis, ne per immoderatum dolorem videamini iustum ipsius arguere iudicium neve
displicere probetur vobis id, quod sibi placuit in hac parte; quin immo benedicendum est in omni-
bus nomen Domini, qui suam ostendendo potentiam, prout vult, largitur et aufert, vulnerat et cu-
rat, deterret et mulcet, contristat et letitiam post subiungit. Et in presenti flagello non tam ipsius
erga nos et predictam domum indignationem debemus attendere quam amorem, quia illos, quos
diligit, velut salutis eorum amator corripit et castigat, presertim cum ipse benedictus Johannes fi-
nem suorum dierum sentiens imminere sacramentis ecclesiasticis devote curaverit se munire, ut
securior seve mortis sustineret aggressum, propter quod firmiter credimus, quod nihil in eo profece-
rit inimicus, sed feliciter migraverit quietem perpetuam habiturus. Confortemini ergo omnes et
mestitie ac doloribus finem date, consolantes et animantes consanguineos et amicos totamque do-
mum in vigore ac hilaritate de divino confidentes auxilio preservetis. Nam ego, licet eundem Iohan-
nem tenerrime inter omnes propinquos dilexerim, quem nutrivi, quem informavi, quem promovi,
statim tamen audito eius obitu, quamvis secundum carnem multam haberem lugendi causam, si-
gnum etiam non ostendens tristitie omnimodam in Domino consolationem accepi, laudabile cunc-
tis curialibus dans exemplum, ita quod meam in tanto casu constantiam magna laude commendant.
Ipsum vero Iohannem, quem dilexi vivum, mortuum amare non desino, faciens cum ecclesiasticis et
quibuscumque possum suffragiis adiuvari. Volo itaque, iniungo atque precipio, ut vos similiter sub-
venientes eidem omnino desistatis a luctu, sicut me cupitis esse sanum.

13

Thomas beklagt mit einem Freund dessen verstorbenen Bruder, der auch ihm nahestand und dessen Tod
die Tranen um zwei jiingst verstorbene Angehorige bei ihm erneuert. — Heller

Dolenti condolens consolationem de obitu .., germani vestri dilectissimi nostrique amatissimi socii.
Vehementis doloris iaculo sauciati vix vobis consolatoria verba scribere possumus, qui maxima re-
pleti tristitia consolatione precipue indigemus. Idem est enim meroris gladius, qui utriusque viscera
dire transfixit; illo potati sumus amaritudinis calice, quo vos estis; percussi sumus una vobiscum
eiusdem lancee sevo ictu; eadem est, que nos ambos pariter conturbat adversitas; simili simul mentis
cruciamur angustia, et ipse, qui nos amare intrinsecus tetigit, ipse nos mucro in intimis dure punxit.
Unde quasi abierunt a nobis pre nimia mestitudine consolationes sermones, et eorum fere immemo-
res facti sumus, nec valemus iam verba formare seu dictare solaminis, quia mens nostra immenso
conspersa dolore nonnisi tristitiam labiis subministrat. Nuper quidem duorum proximorum nostro-
rum simul quasi decedentium mortem deflevimus, et ecce, tunc amici carissimi obitum, quem inter
cunctos sanguine vobis iunctos tenere amabamus, cogimur deplorare, suspiria cumulantes suspiriis
et fletus fletibus inculcantes, madentes adhuc prioribus gemitibus genas novo lacrimarum profluvio
compluendo. Multa certe subest dolendi materia, quia profecto ex talis viri decessu grave non solum
consanguineis et amicis, sed etiam toti natali patrie dispendium est illatum. Sublatus est enim vir
honestate conspicuus, compositus moribus, edoctus scientia, circumspectione providus et placida
conversatione dilectus, de quo utique grandia tamquam de probo et utili viro firmiter sperabantur.
Sed licet tam grande de subtractione ipsius perferamus communiter detrimentum et magnus hic
casus causam prebeat magni luctus, congruit tamen et expedit, quod in merore non prorsus relege-
mus prudentiam nec discretionis omnino regimine careamus, ita quod doloris vehementia non sic
sopiat sensum nostrum, quod rationem in nobis extinguere videatur. Consideremus ergo discrete,
sicut convenit, predilecte, quod amabilis hic germanus et socius ab omnium conditore ac domino
de presenti seculo evocatus, qui cunctis mortalibus pro suo beneplacito vivere dat et mori, prolon-
gans et abbrevians, sicut vult, spatium huius vite. Consideremus etiam, quod inevitabilem viam
statutam generaliter omnibus viventibus est ingressus, et quod penitus oportebit, quocumque illi
essemus vinculo alligati, dissolvi communionem huiusmodi tandem morte. Consideremus insuper,
quod idem percurso rite vite ipsius stadio et laudabiliter itinere sue peregrinationis expleto devotum
et humilem spiritum in pace suo reddidit creatori, relicta post se et suum salutarem exitum bona
fama. Unde ad meliorem vitam, sicut speramus, et ad statum transiit potiorem, ac ex hiis consola-
tionem et confortationem accipientes in Domino debitam in tristitia modestiam habeamus, nostros
merentes animos a ploratibus provide retrahentes, ne prosequamur ulterius defunctum ipsum inuti-
libus lacrimis, sed elemosinis efficacibus et aliis suffragiis oportunis.

14

Thomas spricht einem Adligen Trost zu tiber den Verlust seines hoffnungsvollen Sohnes, dessen Tod auch
er beweint, —Aleller

Druck: WINKELMANN, Acta 2 S. 61 f. Nr. 62.
Regest: BFW 14765.
Versa est in luctum cithara nostra et organum nostrum in vocem flentium audita nuper quondam
T., filii vestri, morte acerba pariter et invisa. Illius enim iuventus florida, militaris strenuitas et mo-
rum venustas ad memoriam revocate movent lacrimas, cor amaricant et suspiria ingeminare compel-
lunt, dum et mortui dolemus occasum et nostri viventis innovatam tristitiam ac patrios de talis
obitu filii dolores attendimus insperatos. Dolemus siquidem, sed doleremus amplius, si conferret;
lacrimarum fluenta decurrerent et vox lugubris non cessaret, si tante iacture calamitas ex hiis posset
vel similibus relevari. Sed ecce, vir nobilis, vir expertus prospera et adversa, quid confert dampnum
dampno adicere, quid defuncti accrescit casui de luctu viventium vel ploratu? Nonne frustra labo-
rem impendimus, ubi, quod perdimus, nullo potest opere vel studio reparari? Summorum namque
pontificum devota religio, philosophorum prudentia, imperialis maiestas, regum sublimitas et the-
saurorum immensitas nec umquam hactenus effugere potuit nec evitare poterit brevis articulum
sepulture. Licet igitur caro carni condoleat et paterno affectui amarum sit admodum funus nati, ne
tamen dolendo sic aspere divino videamini iudicio contraire, quod mortis subiecit sententie omnem
carnem, neve, quod absit, inde salutis incurratis periculum, unde nullum potest commodum expec-
tari, abscedat meror, tergantur lacrime, suspiria conticescant, et cum sancto Iob gratias effundamus
dicentes: Dominus dedit, Dominus abstulit; sicut Domino placuit, ita factum est: sit nomen Do-
mini benedictum. Evenisse quidem equanimiter sustinere nos condecet, quod necessario novimus
fuisse venturum, nec equum digne decernitur de morte tristari alterius durius quam de nostra, que
procul dubio, licet incerto tempore, nos consumet. Sic itaque temperetis a fletibus, sic patienter
voluntatem Domini toleretis, ut nec illius incurratis offensam nec vestro derogetis nomini ex mole-
stia indiscreta, quin potius vobis et vestris taliter remedium consolationis assumite, ut, qua viguistis
hactenus corporis, cordis quoque probemini non dissimili serenitate vigere.

15

Thomas verweist den Adressaten fiir den Ausgang eines gemeinsamen Missgeschicks auf den Augenzeu-
genbericht des mitfiihlenden Uberbringers, bittet auch den Empfinger um Mitleid und, wofern er keine

Hilfe gewaibren konne, wenigstens um seinen Trost. — Heller

Communis calamitatis eventum vobis lator presentium referet tamquam passus, proprie casum mi-
serie referet tamquam videns. Sit ergo nobis in utriusque hominis passione compassio, et quod iuva-
re presidiis non poteritis, de confortatione saltem residui non tardetis.

16

Kondolenz zum Tode eimes Bruders. — Heller

Druck: Petrus Blesensis, ed. MIGNE PL 207 S. 472 Nr. 178; BERTALOT, Un nuovo codice S. 158 f. Nr.
112.

Si omnis caro fenum et omnis gloria eius quasi flos agri, si lunam pallescere, si solem videmus ali-
quando eclipsari, quid est homo, quod ingemiscis lacrimis mortuo fratre tuo? Cur non tacet pupilla
oculi tui doloris amaritudinem transfundendo? Noscis enim, quod omne compositum, philosopho
testante, dissolvitur, et preter angelos omnis occidit creatura. Unde illud propheticum: Homo vani-
tati similis factus est, et dies eius sicut umbra pretereunt, et quasi vas figuli confringetur. Humanum
quidem est flere, sed continuare fletus penitus inhumanum, cum dicat apostolus: Nolite contristari
sicut et ceteri, qui spem non habent de resurrectione mortuorum. Unde Augustinus: Non illos ami-
simus, sed premisimus, qui de hoc seculo recesserunt. Cum igitur frater tuus ad regionem sancto-
rum spirituum transmigrarit, utpote qui partem habuit in resurrectione iam prima, sicca lacrimas,
desine flere, ne nomen Domini exacerbes, dum suam niteris, licet incassum, sententiam revocare.
Dominus namque mortificat et vivificat, deducit ad inferos et reducit, cuius intuitu disponuntur
omnia, et suos in tribulationibus consolatur.

17

Immensi doloris littera ad amicum, qui significaverat ei quandam suam dilectissimam esse nuperius
coniugatam. — Rubrik ms. Troyes 883

Litterarum vestrarum inspecto tenore cor meum quasi futuri rumoris prescium vehementer expavit
et eis, que sequebantur, plenius intellectis dolor repentinus totaliter me invasit adeo, quod animi
vigore perdito oculi pre lacrimis caligarunt et lingua luctuosis occupata singultibus quasi officium
locutionis amisit. Non ab re intellexi etenim, quod .. mulier, amor cuius mihi vivendi materiam
ministrabat et solacium opportunum, dilectionis mee federe violato nuper cuidam sit viro alteri
coniugio copulata. Utinam terre subitus me vorasset hiatus vel fluminis impetus corruisset, prius-
quam illa dies miserabilis et hora tam pessima meis oculis illuxisset. Verumtamen cum super pre-
missis nullum reperire valeam consolationis remedium aut levamen, propono firmiter in meo corde
tam diu luctibus et doloribus inherere, donec anima, Deo volente, afflicti claustrum mei pectoris
derelinquat.

18

Consolationis littere ad patrem plorantem de filio mortuo (wiederholt weitgehend ep. IV 6). — Rubrik
ms. Troyes 883

Horruerunt pili carnis mee, eo quod gustavimus de amaritudinis calice, de quo potavit vos Christus
redemptor omnium in obitu filii vestri I., in quo vobis non defuit causa tristitie nec causa defuit
dolorosa et quidem nec nobis, qui vestris successibus quadam idemptitate communicantes affec-
tuum felicium sumus participes et contrariorum non sumus expertes. Verum quia Dominus dedit,
Dominus abstulit, voluntati eius nos conformemus, nostrum in eo consolationis remedium assu-
mentes, qui ponit humiles in sublimi et merentes erigit sospitate, qui facit post tempestatem tran-
quillum et post nubilum dat serenum. Consolemini ergo, sperantes in Domino, quod ipse in adep-
tis filiis et aliis, quos adhuc etas vestra promittit, vobis optata recompensatione restituet, quod nunc
in adempto amare videtur esse remissum.

19

Pomphaftes Exordium zu einem Trauerbrief iiber den Tod eines bertihmten Mannes (Schulibung?). —
Heller

Druck: BERTALOT, Un nuovo codice S. 159 Nr. 113.
Magno ad ima de alto celi labente splendore ac de terre abysso ad superna ethera caligine consur-
gente vox terribilis auribus orbis intonuit et solida eius fundamenta commovit, turbavit rectum

elementorum ordinem et firmam mundi compaginem nimio tremore concussit. Palluerunt solares
radii occurrente ipsis turbine tenebroso, et clarum diei lumen irruens densa noctis obscuritas offus-
cavit. Ab oriente prosiluit novum sidus, et cum ad celsiora profusis undique radiis conscendisset,
demum potioribus ibi luminibus obscuratum in occidente repente occidit sic confusum.

20
(Thomas) tristet einen Vater, dessen Sohn Johannes in das Kloster Fossanova eingetreten ist. — Heller

Spiritus ubi vult spirat, et non est, qui eius possit resistere voluntati. Unde qui spiritu Dei agit, nul-
latenus sub lege consistit. Hoc procul dubio satis in filio vestro Iohanne notatur, qui calcatis mundi
blanditiis et temporalium oblectatione contempta elongavit fugiens et ad monasticam solitudinem
evolavit. Et ecce, quod ad monasterium Fosse Nove se transtulit asserens, quod ad id se voto Domi-
no obligavit. Certe in hiis nescivi, quam causam contradictionis opponerem, cum contrarias suasio-
nes repelleret et contempneret, Deum preferens universis. Sane in hiis mentem vestram, quantum
carnis fragilitas ferre poterit, in statione patientie collocetis, vestris in vobis consolationis remedium
exhibentes.

21

Thomas ruft einen Vater zu seinem kranken Sohn. — Heller

Sic nos quedam counivit idemptitas animorum, quod mutuis participamur affectibus prosperis et
adversis. Hinc est, quod in egritudine filii vestri vicem gerentes egroti vobis condolemus et ipsi.
Accedat ergo ei presentie vestre solacium, ut patris aspectu consurgat filius ad salutem, et sit materia
gaudii, que extitit causa doloris, tristitie nubilo letitie radio succedente.

22

(Thomas) versichert einem Freund, dass er in seiner bedrangten Lage auf ihn zihlen kinne; dankt fir
zwei kostbare Stoffstiicke, die ihm der Prokurator tiberbrachte, bittet aber, doch von weiteren Geschenken
abzusenen. — Feller

Druck: HELLER, Geschiifisgang S. 271 f- Nr. 24.

Turbamur et premimur in tribulationibus, que vos premunt, onera vestra vobiscum compassionis
humero supportantes. Ad relevationem quidem illorum parati sumus et opem et operam impendere
iuxta posse. Porro quia debitores vobis sumus in multis, a nobis tamquam debitum potestis exigere,
quod in nostra possibilitate consistit, presertim cum teneamur solvere non exacti*. Ad hec de duo-
bus diaspris deauratis transmissis per M., in negotiis vestris sollicitudine multa probatum, gratiam
vestram plenis prosequimur actionibus gratiarum, pro dono petentes dona quoad nos de cetero
interdicto subponi.

23

(Thomas) tréstet einen durch die Last seines Amtes bedriickten Freund und bietet ihm seine Unterstiit-
zung fir alle seine Anliegen an der Kurie an. — Heller
Druck: HELLER, Geschifisgang S. 276 Nr. 33.

Sicut audivimus, sentitis onus honoris et experimini, qualiter gemant Gigantes sub aquis. Verum-
tamen oculi vestri semper ad Dominum, qui* suos consolatur? prosperis et exercet® adversis, habens
in manu sua calicem plenum mixto, qui, dum amaris dulcia et dulcibus amara commiscet, vicissitu-
dine diversa successuum eventus temperat ad salutem, eo quod diligentibus Deum omnia cooperan-
tur in bonum. Ceterum, ut fructuum vestrorum possimus esse participes, laboris haberi volumus
non expertes saltem in hiis, que ad sedem apostolicam proferetis, vestro’ ministerio suffragium,
quod poterimus, ministrando.

24

Bittet einen Adligen, ihm seine Wiedergenesung mitzuteilen. — Heller
Nobilitatis vestre litteris affectione consueta receptis earum amaricavit nos lectio et de vestra turba-
tione turbavit. Quia vero successibus vestris pleno communicamus affectu, rogamus, ut, cum de
convalescentia vobis clementia divina providerit, insinuationis optate remedio nostro desiderio satis-
fiat.

25

(Thomas) teilt dem Prior und den Kanonikern der Kirche von Spoleto mit, dass er es nicht fir niitzlich
halt, wegen eines Mandates des Bischofs von Spoleto Klage zu erheben, und dass er daher auch die Impe-
tration des pépstlichen Briefes unterlief° und lieber selbst bei dem Spoletaner intervenieren will. — Heller
Druck: HELLER, Geschéifisgang S. 257 Nr. 2.
Communicamus vobis in prosperis, participamus etiam in adversis. Unde turbamur, si quid occur-
rat* utilitatibus vestris adversum et desideriis peregrinum. Sane super mandato, quod vobis venera-
bilis pater .., Spoletanus episcopus, fecisse dicitur hiis diebus, vidimus, que scripsistis, et credentes,
quod non expediret ecclesie vestre super illud causa® moveri, supersedimus impetrationi litterarum
domini pape et volumus uti nostris ad presens, sperantes, quod dictus episcopus super temperatione
mandati tam nostre interventionis obtentu quam sue probitatis intuitu providebit.

26

Schickt einen Boten, um sich tiber das Befinden des Adressaten zu vergewissern. — Heller
Audita turbatione vestra turbamur, et ecce, mittimus latorem presentium, ut certificemur de vestra
continentia per eundem.

27

Thomas an befreundete Kardinéle (Exordium). — Hampe
(1229 zwischen November 11 und 27)
Druck: HAMPE, Aktenstiicke S. 1 f- Nr.1.
Regest: BF 11053.

Scribenti rescribens.
Sani vivimus, perturbationibus premimur, desiderantes in altero vos socios habere, consortes alios
ad residui participium admittentes.

28

Versichert einen Priilaten seiner Freude tiber dessen Genesung. — Heller
Paternitatis vestre litteris hilari vultu et sincero corde receptis occurrit circa ipsarum principia, unde
offerem Domino sacrificium laudis, unde immolarem altissimo vitulum gratiarum, quia, quicquid
timoris rumor preterite vestre infirmitatis incusserat, notitia subsecute sanitatis excussit, et relaxa-
tum est interdictum letitie, quod timor indixerat, et in exultatione resoluta sunt gaudia, que sollici-
tudo medii temporis alligarat.

29

Teilt seine Genesung von einem rheumatischen Anfall mit. — Heller
Affectum, quem ad nostram geritis continentiam, plenis prosequimur actionibus gratiarum, signifi-
cantes, quod, licet aliquantulum rheumatis nos fluxus turbaverit, sic tamen divina providentia de

salute providit, quod per illius misericordiam, qui vulnerat et medetur, precedentis egritudinis reli-
quie non supersunt.
